'''王賢'''（{{bd|1385年||1467年||Wang王}}），字惟善，[[山東|山東]][[寧陽縣|寧陽縣]]人。明朝政治人物。

其先通州人。其父元末避兵山東，占籍寧陽。永樂九年（1412年）辛卯科，以詩經領經魁，會試登乙榜，授河南[[鄢陵|鄢陵]][[教諭|教諭]]。秩滿，擢戶科[[給事中|給事中]]，進光祿少卿。累官[[順天府|順天府]][[順天府尹|府尹]]。成化三年（1467年）卒，年八十三<ref>《國朝獻徵錄·卷之七十五》：順天府尹王公賢墓誌銘（[[姚夔|姚夔]]）：公諱賢，字惟善，其先通州人。曾大父璿，仕元，僉樞密院事。大父成任，虞城尹，贈通議大夫、順天府尹。父友直，贈戶科給事中，加贈通議大夫、順天府尹。當元季擾攘，避兵山東。及我大明定天下，遂占籍寧陽。公生而岐嶷，體態與恆兒異。少長讀書，潛心問學，遂以詩經領永樂辛卯鄉薦，登乙榜，授鄢陵教諭。學久廢弛，公振勵而作興之，然必以身?教，嚴條約，程課業，不易寒暑。又言於有司，新學官，飭廟祀，煥然一新，士咸知向學，多所造就焉。今戶部尚書張睿、前禮部侍郎兼翰林學士薛瑄，皆其高第弟子也。秩滿，擢戶科給事中，進光祿少卿。奉敕淮揚巡視民瘼，著廉幹聲用是，上知其才，遂有府尹之命。輦轂之下，兵民雜處，權勢縱橫。公不剛不柔，爬奸剔蠧，一處以公道。人見公言動尊嚴，亦不敢以非禮於吏，民大化之。嘗以柴炭?民病語工部石尚書曰：京民勞疲極矣，□採運夫役與?保諸郡等無乃不可乎？石默然?逓減之。又惜薪中貴縱其下，非法凌府屬叱跪於庭□火圍之。公聞，趨至縛其人，慾以聞主者，溫言謝乃□去。一日坐公堂，有懸金牌直入稱權勢官索板蓆若干。公曰：「明日來取。」察知其詐，及至，執之寘於法。其處事多類此。九載滿表乞致仕，上不許，陞正二品俸復任。又三載，再疏乞骸骨。上曰：「卿年七十，禮當致仕，然京畿冗繁，非爾不治。」所請不允。英宗皇帝復辟之初，顧謂近臣曰：「府尹如賢者，何可得哉！」至是公年七十有三，上章引疾力辭得請，即日上道。士民攀援塞途，戀戀不忍捨去。公在任嘗修府治、學校及宋文丞相祠，事集而民不擾苟，有可省即省之，惟恐累於民，故民德之深如此。成化改元，用恩例進階一級，授從二品階中奉大夫。生洪武乙丑六月二十三日，卒成化三年五月三日，年八十有三。卒之日，鄉人無老少皆奔走哭焉。公仕內外四十年，所至以勤慎稱，非義一毫無所取，且宅心忠恕，待人不設勾絞，故人佩其德而欽服焉。自休官歸田裡十年，絕不以勢利關心，恆與致仕翰林學士許道中優游徘徊於山岨水曲之間，吟風弄月，澹如也。老子曰：功成名遂身退?日夕?，天之道也。公葢得之矣。</ref>。

==參考文獻==
{{reflist}}

{{DEFAULTSORT:Wang王}}
[[Category:永樂九年辛卯科舉人|Category:永樂九年辛卯科舉人]]
[[Category:明朝縣儒學教諭|Category:明朝縣儒學教諭]]
[[Category:明朝户科给事中|Category:明朝户科给事中]]
[[Category:明朝光祿寺少卿|Category:明朝光祿寺少卿]]
[[Category:明朝順天府府尹|Category:明朝順天府府尹]]
[[Category:宁阳人|Category:宁阳人]]
[[Category:王姓|X]]