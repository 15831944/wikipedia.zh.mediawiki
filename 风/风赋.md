'''风赋'''为[[战国|战国]][[楚国|楚国]]辞赋作家[[宋玉|宋玉]]所创作文学作品。该赋讲述了[[楚襄王|楚襄王]]和宋玉关于风的问答。宋玉以“大王之风”于“庶人之风”对比，委婉地表现出讽刺意味。<ref>{{cite web|title=风赋原文、翻译及赏析|url=http://so.gushiwen.org/view_47874.aspx|publisher=古诗文网}}</ref>文章中的楚襄王为宋玉所事，自[[楚怀王|楚怀王]]被秦国俘虏后被楚人立为国君，荒淫无度，任内屡败于秦国；[[屈原|屈原]]据传为宋玉之师，力谏无果，后于襄王逃难之际，见大势已去，自投于[[汨罗江|汨罗江]]。<ref>{{cite web|title=屈 原 （战国末期楚国辞赋家）|url=http://www.cssn.cn/zt/zt_xkzt/zt_wxzt/sggxjd/whjj/201409/t20140919_1334975_2.shtml|website=中国社会科学网}}</ref>

==原文==
{{wikisource|风赋 (宋玉)}}楚襄王遊於蘭臺之宮，宋玉、景差侍。有風颯然而至，王乃披襟而當之，曰：“快哉此風！[[寡人|寡人]]所與[[庶人|庶人]]共者邪？”宋玉對曰：“此獨大王之風耳，庶人安得而共之！”

王曰：“夫[[風|風]]者，天地之氣，溥暢而至，不擇貴賤高下而加焉。今子獨以為寡人之風，豈有說乎？”宋玉對曰：“臣聞於師：枳句來巢，空穴來風。其所托者然，則風氣殊焉。”

王曰：“夫風，安生始哉？”宋玉對曰：“夫風生於地，起於青蘋之末，侵淫谿谷，盛怒於土囊之口，緣太山之阿，舞於松柏之下，飄忽淜滂，激颶熛怒。耾耾雷聲，回穴錯迕，蹶石伐木，梢殺林莽。至其將衰也，被麗披離，沖孔動楗，眴煥粲爛，離散轉移。故其清涼雄風，則飄舉升降，乘淩高城，入於深宮。抵花葉而振氣，徘徊於桂椒之間，翺翔於激水之上。將擊芙蓉之精，獵蕙草，離秦蘅，概新夷，被荑楊，回穴沖陵，蕭條眾芳。然後徜徉中庭，北上玉堂，躋於羅幢，經於洞房，乃得為大王之風也。故其風中人，狀直憯憯惏慄，清涼增欷。清清冷冷，愈病析酲，發明耳目，寧體便人。此所謂大王之雄風也。”

王曰：“善哉論事！夫庶人之風，豈可聞乎？”宋玉對曰：“夫庶人之風，塕然起於窮巷之間，堀堁揚塵，勃郁煩冤，沖孔襲門。動沙堁，吹死灰，駭渾濁，揚腐余，邪薄入甕牖，至於室廬。故其風中人，狀直憞混鬰邑，驅溫致濕，中心慘怛，生病造熱。中唇為胗，得目為篾，啗齰嗽獲，死生不卒。此所謂庶人之雌風也。”

==成语典故==
*[[:wikt:空穴来风|空穴来风]]
*[[:wikt:風起於青蘋之末|風起於青蘋之末]]
*[[:wikt:寧體便人|寧體便人]]
*……

==外部链接==
[http://so.gushiwen.org/view_47874.aspx 风赋原文、翻译及赏析]

==参考资料==
{{reflist}}

{{模板:宋玉作品}}

[[Category:战国政治|Category:战国政治]]