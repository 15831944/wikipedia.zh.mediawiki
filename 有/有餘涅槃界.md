'''有餘涅槃界'''（[[巴利語|巴利語]]：{{IAST|sa-upādisesa-nibbānadhātu}}）[[阿羅漢|阿羅漢]]所體驗的[[涅槃|涅槃]]界，因為雖然一切煩惱已滅盡，但由於過去執取所產生的諸蘊還存在。在《[[巴利三藏|巴利三藏]]》注疏裏也被稱為“煩惱之滅盡”（{{IAST|kilesa-parinibbāna}}）。

==佛經記載==
《[[本事經|本事經]]》:{{Cquote|吾從世尊。聞如是語。苾芻當知。其涅槃界。略有二種。云何為二。一者'''有餘依涅槃界'''。二者無餘依涅槃界。<br />
云何名為'''有餘依涅槃界'''。謂諸苾芻。得阿羅漢。諸漏已盡。梵行已立。所作已辦。已捨重擔。已證自義。已盡有結。已正解了。心善解脫。已得遍知。宿行為緣。所感諸根。猶相續住。雖成諸根。現觸種種好醜境界。而能厭捨。無所執著。不為愛恚纏繞其心。愛恚等結。皆永斷故。……乃至其身。相續住世。未般涅槃。常為天人。瞻仰禮拜。恭敬供養。是名有餘依涅槃界。<br />
云何名為無餘依涅槃界。謂諸苾芻。得阿羅漢。諸漏已盡。梵行已立。所作已辦。已捨重擔。已證自義。已盡有結。已正解了。已善解脫。已得遍知。彼於今時。一切所受。無引因故。不復希望。皆永盡滅。畢竟寂靜。究竟清涼。隱沒不現。惟由清淨。無戲論體。如是清淨。無戲論體。不可謂有。不可謂無。不可謂彼亦有亦無。不可謂彼非有非無。惟可說為不可施設究竟涅槃。是名無餘依涅槃界。<br />苾芻當知。如是名為略有二種涅槃之界。爾時世尊。重攝此義。而說頌曰：漏盡心解脫。任持最後身。名'''有餘涅槃'''。諸行猶相續。諸所受皆滅。寂靜永清涼。名無餘涅槃。眾戲論皆息。此二涅槃界。最上無等倫。謂現法當來。寂靜常安樂。}}

《[[增一阿含經|增一阿含經]]·火滅品·二經》：{{Cquote|爾時。世尊告諸比丘。有此二法涅槃界。云何為二。'''有餘涅槃界'''、無餘涅槃界。<br />
彼云何名為'''有餘涅槃界'''。於是。比丘滅五下分結。即彼般涅槃。不還來此世。是謂名為有餘涅槃界。<br />
彼云何名為無餘涅槃界。於是。比丘盡有漏成無漏。意解脫、智慧解脫。自身作證而自遊戲。生死已盡。梵行已立。更不受有。如實知之。是謂為無餘涅槃界。此二涅槃界。當求方便。至無餘涅槃界。}}

《[[雜阿含經|雜阿含經]]·七三八經》：{{Cquote|此七覺分修習多修習。當得二果。得現法智'''有餘涅槃'''。及阿那含果。}}

《[[雜阿含經|雜阿含經]]·七四〇經》：{{Cquote|若比丘修習此七覺分。多修習已。當得七果。何等為七。謂現法智'''有餘涅槃'''。及命終時。若不爾者。五下分結盡。得中般涅槃。若不爾者。得生般涅槃。若不爾者。得無行般涅槃。若不爾者。得有行般涅槃。若不爾者。得上流般涅槃。}}

《[[阿毘達磨發智論|阿毘達磨發智論]]》：{{Cquote|如契經說。有二涅槃界。謂'''有餘依涅槃界'''。及無餘依涅槃界。<br />
云何'''有餘依涅槃界'''。答若阿羅漢。諸漏永盡。壽命猶存。大種造色相續未斷。依五根身。心相續轉。有餘依故。諸結永盡。得獲觸證。名有餘依涅槃界。<br />
云何無餘依涅槃界。答即阿羅漢。諸漏永盡。壽命已滅。大種造色相續已斷。依五根身。心不復轉。無餘依故。諸結永盡。名無餘依涅槃界。<ref>
《[[大毘婆沙論|大毘婆沙論]]》：「問何故作此論。答為廣分別契經義故。謂契經說。有二涅槃界。一有餘依涅槃界。二無餘依涅槃界。契經雖作是說而不廣辨。云何有餘依涅槃界。云何無餘依涅槃界。彼是此論所依根本。彼所不分別者今皆應分別之。復次前說。云何擇滅。謂諸滅是離繫。此離繫是涅槃。然涅槃有二種。一有餘依。二無餘依。今欲分別此二差別。復次為止他宗顯正義故。<br />
謂或有執。有餘依涅槃界有自性。無餘依涅槃界無自性。為遮彼執顯二種涅槃界皆有自性。<br />
或復有執。有餘依涅槃界是有漏。無餘依涅槃界是無漏。為遮彼執顯二種涅槃界皆是無漏。<br />
或復有執。有餘依涅槃界是有為。無餘依涅槃界是無為。為遮彼執顯二種涅槃界皆是無為。<br />
或復有執。有餘依涅槃界是善。無餘依涅槃界是無記。為遮彼執顯二種涅槃界皆是善性。<br />
或復有執。有餘依涅槃界是道非道果。無餘依涅槃界是道果非道。為遮彼執顯二種涅槃界皆是道果。<br />
或復有執。有餘依涅槃界是道果。無餘依涅槃界非道果。為遮彼執顯二種涅槃界俱是道果。<br />
或復有執。有餘依涅槃界是諦攝。無餘依涅槃界非諦攝。為遮彼執顯二種涅槃界皆是諦攝。<br />
或復有執。有餘依涅槃界是無學。無餘依涅槃界非學非無學。為遮彼執顯二種涅槃界皆非學非無學。由此所說種種因緣故作斯論。<br />
云何有餘依涅槃界。答若阿羅漢諸漏永盡。壽命猶存。大種造色相續未斷。依五根身心相續轉。有餘依故。諸結永盡得獲觸證。名有餘依涅槃界。此中壽命者。謂命根。問何故不說眾同分耶。答是作論者意欲爾故。乃至廣說。復次應說而不說者。當知此義有餘。復次以命根眾同分俱是牽引業果。命根一向是異熟故。此中偏說依此有餘色心等轉。於中大種是所依故。最初說之。依此大種所造色生。依所造色心心所起。心是主故。此中偏說大種造色者。總顯色身依五根身。心相續者。顯心心所。亦有生等不相應行。難了知故。屬前法故。不別顯說。如是諸法相續未斷。所得諸結永盡。名有餘依涅槃界。有作是說。大種造色是身。五根是根。心相續是覺。此身根覺相續未斷。諸結永盡。名有餘依涅槃界。如契經說。身根覺未斷。名有餘依涅槃。有餘依故者。依有二種。一煩惱依。二生身依。此阿羅漢雖無煩惱依。而有生身依。復次依有二種。一染污依。二不染污依。此阿羅漢雖無染污依。而有不染污依故。所得諸結永盡。名有餘依涅槃界。得獲觸證。文字雖別同顯一義。<br />
云何無餘依涅槃界。答即阿羅漢諸漏永盡。壽命已滅。大種造色相續已斷。依五根身心不復轉。無餘依故。諸結永盡。名無餘依涅槃界。此中壽命已滅者。顯命根及眾同分已滅。俱是牽引業果故。且舉命根。當知亦即說眾同分。大種造色相續已斷者。總顯色身相續已斷。依五根身心不復轉者。顯心心所不復相續。不說生等義如前說。有作是說。大種造色者顯身。五根身者顯根。心相續者顯覺。如是色身心心所法。或身根覺。相續已斷。諸結永盡。名無餘依涅槃界。謂阿羅漢將般涅槃。身中風起令不調適。不調適故內火羸劣。火羸劣故所食不消。食不消故不起食欲。無食欲故不復飲食。不飲食故大種損減。大損減故造色諸根亦隨損減。根損減故心心所法無所依止不復相續。心心所法不相續故命根等斷。命等斷故名入涅槃。無餘依故者。無二種依。一無煩惱依。二無生身依。復次一無染污依。二無不染污依。無餘依故諸結永盡。名無餘依涅槃界。</ref>}}

==註釋與引用==
{{reflist}}

==參見==
*[[涅槃|涅槃]]
*[[無餘涅槃界|無餘涅槃界]]

[[Category:佛教術語|Category:佛教術語]]