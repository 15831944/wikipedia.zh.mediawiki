{{十通}}
《'''欽定續通典'''》，[[清朝|清]][[嵇璜|嵇璜]]、[[劉墉_(清朝)|劉墉]]等於乾隆三十二年奉敕撰，[[紀昀|紀昀]]等校訂，成書於四十八年（1783年），[[十通|十通]]之一。與《欽定續通志》、《欽定續文獻通考》，合稱為「續三通」。

==內容==
《續通典》，全書一百五十卷，體例仿《[[通典|通典]]》，惟兵、刑分設二門，共九門，門下子目稍有改變。取財原則是先見取[[正史|正史]]，再參以《[[唐六典|唐六典]]》、《[[唐會要|唐會要]]》、《[[五代會要|五代會要]]》、《[[冊府元龜|冊府元龜]]》、《[[太平禦覽|太平禦覽]]》、《[[山堂考索|山堂考索]]》、《[[契丹國志|契丹國志]]》、《[[大金國志|大金國志]]》、《[[元典章|元典章]]》、《[[明集劄|明集劄]]》、《[[明會典|明會典]]》等典志。全書詳細記載[[唐肅宗|唐肅宗]][[至德_(唐朝)|至德]]元年至明[[崇禎|崇禎]]十七年(1644年)的典章政制，興亡得失，尤以明史料最詳。

==目錄==
《續通典》目錄，續通典一百五十卷，食貨凡十六卷(卷一至十六)、選舉凡六卷(卷十七至二十二)、職官凡二十二卷(卷二十三至四十四)、禮凡四十卷(卷四十五至八十四)、樂凡七卷(卷八十五至九十一)、兵凡十五卷(卷九十二至一百六)、刑法凡十四卷(卷一百七至一百二十)、州郡凡二十六卷(卷一百二十一至一百四十六)、邊防凡四卷(卷一百四十七至一百五十)。

==提要==
《四庫提要》：「杜佑《通典》，終於天寶之末。是書所續，自唐肅宗至德元年訖明崇禎末年。凡《選舉》六卷，《職官》二十二卷，《禮》四十一卷，《樂》七卷，《兵》十二卷，《刑》十六卷，《州郡》十八卷，《邊防》四卷，《食貨》十八卷。篇目一仍杜氏之舊。惟杜氏以兵制附《刑》後，今則《兵》、《刑》各為一篇，稍有不同。考古者虞廷九官，有士而無司馬。凡蠻夷寇賊，一隸於士。《魯語》臧文仲稱：「大刑用甲兵，其次用斧鉞。中刑用刀鋸，其次用鑽笮。薄刑用鞭樸。」則兵刑可以為一。又《左傳》紀少昊以祝鳩為司馬，爽鳩為司寇。而秋官、夏官《周禮》亦分兩職。則兵刑亦可為二。以事蹟多寡，卷帙繁簡，酌為門目之分合，其宏旨仍不異也。至於編纂之例，唐代年祀稍遠，舊典多亡。五代及遼，文獻靡徵，史書太略，則旁搜圖籍以求詳。明代見聞最近，雜記實繁。宋、金及元，著作本多，遺編亦夥，則嚴核異同以傳信。總期於既精既博，不濫不遺。案，《宋史•藝文志》有宋白《續通典》二百卷，今其書已亡。陳振孫《書錄解題》載其咸平三年奉詔，四年九月書成，起唐至德初，迄周顯德末。又載王欽若言，杜佑《通典》，上下數千載為二百卷，而其中四十卷為開元禮。今之所載二百餘年，亦如前書卷數，時論非其重複。茲編仰稟聖裁，酌乎繁簡之中。而九百七十八年內典制之源流，政治之得失，條分件系，綱舉目張。誠所謂記事提要，纂言鉤玄，較諸杜氏原書，實有過之無不及。宋白所續，更區區不足道矣。」<ref>欽定四庫全書總目提要</ref>
==版本==
*《欽定續通典》，四庫全書刻本，清乾隆五十二年。<ref>國立故宮博物館藏書</ref>
*《皇朝續通典》，杭州浙江書局刊本，清光緖八年(1882)。<ref>中華民國國家圖書館善本藏書</ref>
*《十通》第二種，《欽定續通典》，上海商務印書館刊本，民國二十四年(1935年)。<ref>中華民國國家圖書館藏書</ref>
*《續通典》，臺北新興書局刊本，民國四十七年(1958年)。<ref>中華民國國家圖書館藏書</ref>

==註解==
{{reflist}}
==參考文獻==
欽定續通典，嵇璜等撰。
{{Wikisource}}

{{清朝欽定及奉敕編撰典籍}}

[[Category:十通|Category:十通]]
[[Category:清朝官修典籍|Category:清朝官修典籍]]
[[Category:政書|Category:政書]]