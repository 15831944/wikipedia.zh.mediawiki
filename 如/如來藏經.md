{{Distinguish|如來藏 (經藏)}}
{{佛教}}
'''大方等如來藏經'''（[[梵語|梵語]]：Tathāgatagarbha Sūtra），共一卷，東晉 天竺三藏佛陀跋陀羅漢譯，收入《大正藏》第十六冊。內容敘述釋迦佛陀在王舍城耆闍崛山中，寶月講堂栴檀重閣，為金剛慧菩薩為首的佛弟子，及從無量佛剎來集之六十恒河沙菩薩摩訶薩、與無央數天龍八部，開演大方等經名如來藏。舉九喻而說一切眾生皆有如來藏，宣揚一切眾生皆有[[如來藏|如來藏]]、[[佛性|佛性]]。

==內容==
佛言：「善男子！我以佛眼觀一切眾生，貪欲恚癡諸煩惱中，有如來智、如來眼、如來身，結加趺坐儼然不動。善男子！一切眾生，雖在諸趣煩惱身中，有如來藏常無染污，德相備足如我無異。又善男子！譬如天眼之人觀未敷花，見諸花內有如來身結加趺坐，除去萎花便得顯現。如是善男子！佛見眾生如來藏已，欲令開敷為說經法，除滅煩惱顯現佛性。善男子！諸佛法爾，若佛出世若不出世，一切眾生如來之藏常住不變。但彼眾生煩惱覆故，如來出世廣為說法，除滅塵勞，淨一切智。善男子！若有菩薩信樂此法，專心修學便得解脫，成等正覺，普為世間施作佛事。」<ref>《大方等如來藏經》卷1(CBETA, T16, no. 666, p. 457, b28-c12)</ref>
===偈頌===
爾時世尊以偈頌曰:「譬如萎變花，其花未開敷，天眼者觀見，如來身無染，除去萎花已，見無礙導師，為斷煩惱故，最勝出世間，佛觀眾生類，悉有如來藏，無量煩惱覆，猶如穢花纏，我為諸眾生，除滅煩惱故，普為說正法，令速成佛道，我已佛眼見，一切眾生身，佛藏安隱住，說法令開現。」<ref>《大方等如來藏經》卷1(CBETA, T16, no. 666, p. 457)</ref><br>「眾生如來藏，猶如巖樹蜜，結使塵勞纏，如群蜂守護，我為諸眾生，方便說正法，滅除煩惱蜂，開發如來藏。」　

==譯本==
漢文譯本有二，《[[大方等如來藏經|大方等如來藏經]]》，東晉佛陀跋陀羅譯。唐不空譯《大方廣如來藏經》。

==現代考證==
[[高崎直道|高崎直道]]、[[印順|印順]]等學者，皆認為《如來藏經》是[[如來藏學派|如來藏學派]]中現存最早的經典，也是最早提出[[如來藏|如來藏]]名詞的經典。[[寶性論|寶性論]]中多引用如來藏經的內容。

==註釋==
{{reflist}}

{{China-buddhism-book-jingji}}
[[category:如來藏學派|category:如來藏學派]]
[[category:經集部|category:經集部]]