'''李綸'''（{{bd|535年||574年||catIdx=L}}），[[中国|中国]][[西魏|西魏]][[北周|北周]][[政治|政治]]人物，字毗羅，[[遼東郡|遼東郡]]襄平县人。

[[李弼|李弼]]之子，封安寧县開国侯。初任司門下大夫，转任小吏部下大夫。历任車騎大将軍、[[開府儀同三司|開府儀同三司]]、[[工部|工部]]、[[納言|納言]]、司会、治計部、司宗，進封河陽郡開国公。曾出使[[北齐|北齐]]。574年[[十二月十六|十二月十六]]，在私邸去世。追贈洛鳳興三州諸軍事、洛鳳興三州[[刺史|刺史]]、使持節、驃騎大将軍。

==夫人==
*河南宇文氏，北周持节、骠骑大将军、开府仪同三司、大都督、左卫将军、兼宗伯、徐州刺史、桑乾县开国伯[[宇文瑞|宇文瑞]]长女

其子[[李長雅|李長雅]]<ref>墓誌称李綸之妻为广业郡君宇文氏。世子李元、次子李善、李敦、李礼。</ref>後嗣位河陽郡公，娶隋文帝[[楊堅|楊堅]]之女[[襄国公主|襄国公主]]。

== 墓志铭 ==
《徒何纶墓志》，为2002年初西安市公安局文物缉查二队查获一盗卖文物案时收缴所得。
*墓志盖：周故河阳公徒何墓志
*墓志文：
{{Quotation|
周故使持节骠骑大将军开府仪同三司大都督洛凤兴三州诸军事三州刺史河阳郡开国公徒何纶墓志文 
 
君讳纶，字毗罗，梁城郡泉洪县人。系本高阳，祖于柱史，声雄赵北，气盖陇西，提汉卒而上兰山，驱燕丹而度易水，为天下之模楷，流孝于乡闾，旧史絪缊，于兹可略。曾祖贵，开府仪同三司，履道弘仁，秉心渊塞。祖永，镇西将军，凉州刺史，河阳郡公，酝藉闲雅，磊落英奇。父弼，太师、赵国武公，玉色金声，公才公望，文以附众，武能威远。君高门重地，逸气冲天，且曰凤毛，是称龙种。初封安宁县开国侯，食邑一千户。除司门大夫，启闭从时，键苍斯授，转兼小吏部、迁正。虽叔仁连白，巨源密奏，海内倾心，未方兹日，除车骑大将军、开府仪同三司、工部、纳言、司会、治计部、司宗。建德三年十二月十六日薨于私第，春秋卌。初以魏大统十六年赐姓为徒何氏。诏赠洛凤兴三州诸军事、三州刺史、使持节、骠骑大将军，开府仪同三司、大都督、河阳郡开国公并如故，礼也。君生荣死哀，备陈徽典，出忠入孝，道冠彝章。详其年居诵日，早闻通理，岁在星终，便称颖脱，调高世表，韵拔常人。温润韶弘，英标秀举，显仁藏用，博见洽闻。片言可以折狱，半辞可以送远，岂□三军文武，才赡恙识，四方客刺，一门遍谈。入典枢机，详平慎密，历状清显，遗美去思。简而易从，约而难犯，坚贞不可干，峻厉无以夺。隐机省书，口占于百封；弯弧命中，妙穷于一叶。若乃帝王之术，□□之记，淋傥之荣，纵横之辞。笔散春华，文飞秋藻，虽苞罗精习，蓍有余姿。成诵在心，非留思虑，可谓风流名士，恂美具臣者焉。四年岁在乙未正月丁已朔廿八日甲申，葬于三原县浊谷原。□妻，广业郡君宇文，世子元、次子善、次子敦，次子礼。
}}
== 注释 ==
<references />

== 传记資料 ==
*《[[周書|周書]]》卷十五 列传第七
*《[[北史|北史]]》卷六十 列传第四十八
*《新出魏晋南北墓志疏证》

[[Category:南北朝政治人物|L]]
[[Category:辽东李氏|L]]