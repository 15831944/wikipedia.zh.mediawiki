{{Unreferenced|time=2017-11-29T14:08:14+00:00}}
[[File:Guangzhou,_Pearl_River_by_Lai_Afong,_c1880.JPG|thumb]]
'''花尾渡'''，又寫'''花尾艔'''，是19世紀末到1980年代[[兩粵|兩粵]]與[[珠江三角洲|珠三角]]地區主要的水上交通工具。此種木船本身無動力，靠前面的機動船拖行，所以又叫'''拖渡'''（又寫'''拖艔'''），又因為部船裝飾得好靚，是舊日廣東特有的河上風景，所以叫花尾渡。曾經是[[珠江|珠江]]航運的主力，後來被鋼殼動力船取代。

== 樣貌 ==
此種船木造巨大，類似畫舫，船上樓高3層，上層是餐樓，為一等艙；中層叫公艙，為二等艙；下層與船頭為貨艙。船的裝飾很華麗，雕欄畫棟，尤其船尾裝有彩光燈管，夜晚亮燈時格外奪目，因此叫其花尾，可謂當時的'''河上宮殿'''。
[[File:Flower_Boats,_Canton_China_(c1871)_Emil_Rusfeldt_(RESTORED)_(4105450146).jpg|thumb]]
比較大的船可載客三四百人，小點的也可裝一兩百人，可載幾十噸貨。其特色為無動力艙，全靠前頭的輪（俗話叫溫底）拖住，因而整條船航行時無噪音、不會震動、比較穩當（但抗風差），不過因為是拖渡速度就比較慢。

== 歷史 ==

嶺南[[三江|三江]]貫通，河道縱橫，舊時未通鐵路高速路時，渡船就是主要的交通工具，航運發達。比如當時坐車從廣州到湛江，要經過南海九江沙口渡同順德龍江渡，停車過海就比較花時間，而[[西江|西江]]是嶺南的黃金水道，可以直通[[廣西|廣西]]，所以不少人就坐船來往[[兩粵|兩粵]]。

船原先是靠槳或帆驅動，後來出現腳踏船，稱為'''車渡'''。[[光緒|光緒]]末年，火船仔（火輪）傳入廣東，越來越多渡船用火輪拖。光緒三十四年(1908年)，航商譚禮庭改造大型車渡，渡船的腳踏裝置拆掉了，改為平底船，然後按畫舫來造船，是為'''鳳尾渡'''，清末民初時船越造越豪華，設有華貴廂房、餐廳、浴室、獨衛，演變成'''花尾渡'''。

1908年（光绪三十四年），廣州永成航業公司就在廣州去梧州航線第一次採用了花尾渡。 華僑出埠，可以選擇搭花尾渡到[[香港|香港]]，再轉郵輪出埠（中山石岐1918年就有了恆昌、利盛號每日去香港）。

1920年代末花尾渡成為珠江下游主要客船，1945年後是花尾渡的鼎盛時代，以廣州為中心，大小花尾渡行擁有[[梧州|梧州]]、[[肇慶|肇慶]]、[[江門|江門]]、三埠、[[石岐|石岐]]五大航線。到1947年時共有40幾條花尾渡（運營），製造工藝與性能都非常優秀。

最出名的花尾渡係廣州到三埠嘅新行利渡，係最大最靚嘅，譽為內河皇后，當時呢條航線上嘅人都首選搭呢部船，後來改名做曙光401渡。

花尾渡抗風問題埋下安全隱患，也在共和國後暴露出來。1980年2月27號凌晨，曙光401號在開平單水口以西5公里的潭江河面遇強風翻船，死難301人，同年11月26日，廣西桂民301於平南丹竹遇風翻沉，死100人。自幾個沉船意外後，花尾渡逐漸為鋼殼船取代。

== 拍拖典故 ==
因為花尾渡是拖船，每次埋岸（靠岸）離岸都要'''拍拖'''一次，就是埋岸時火輪減速，船工鬆開牽引繩，花尾渡就靠慣性'''拍'''到拖船上，船工再綁好兩部船的繩，拖船發力𢶜（ngung5）去碼頭，是為「拍拖」。後來見男女拖手仔一如兩部船拍埋拖行，於是粵語中就將戀愛稱呼拍拖。

== 外部鏈接 ==
* [http://news.163.com/09/0923/04/5JSB88GB000120GR.html “拍拖”原出自珠江“花尾渡”]
* [http://hongdou.gxnews.com.cn/viewthread-3898826.html 昔日“花尾渡”]
* [http://www.zsnews.cn/Culture/2007/06/03/680274.shtml 想起那“花尾渡”]{{Dead link|date=2018年6月 |bot=InternetArchiveBot |fix-attempted=no }}
* [https://web.archive.org/web/20110503051930/http://news.dayoo.com/guangzhou/62072/62074/200812/15/62074_4806156.htm 花尾渡大洋新聞]
* [http://www.gdoverseaschn.com.cn/xqjj/gxfw/200510080017.htm 廣東僑網昔日花尾渡]
{{广州|state=expanded}}
[[Category:渡輪|Category:渡輪]]
[[Category:中國船艦|Category:中國船艦]]
[[Category:广东水路运输|Category:广东水路运输]]
[[Category:广东交通史|Category:广东交通史]]
[[Category:广州交通史|Category:广州交通史]]