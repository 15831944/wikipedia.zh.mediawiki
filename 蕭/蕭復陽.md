{{明清人物信息框
| 姓名 = 蕭復陽
| 原名 =見心
| 圖片名稱= 
| 圖片大小 =
| 圖片說明 = 
| 最高職務 =奉訓司徒大夫
| 國家 = 大明 
| 爵位 =
| 籍貫 = 福建泉州府同安縣
| 族裔 = 
| 旗籍 = 
| 字號 = 
| 諡號 =
| 出生日期 =
| 出生地點 =福建泉州府同安縣浯洲
| 逝世日期 = 
| 逝世地點 =
| 墓葬 =過海董水山
| 配偶 = 張氏
| 親屬 = 
| 出身 =
* 嘉靖四十四年辛丑科（1565）進士
| 經歷 =任江西撫州金谿縣，陞南京太倉州，復陞户部主事監臨清抄關，復判順天府授國子博士觀場，復轉湖廣清吏司户部員外郎。
| 
  }}
著作 =四書正學淵源序：
 　　道之在天下也，雖有明晦續絕之不一，而能使之常明不晦、常續不絕者，則必得人焉以翊其統也。惟得其人以翊其統，則晦為能使之明，絕為能使之續；而道統之傳得至於今不墜者，雖天主之，而聖賢之功端不可誣矣。孟氏序道統之傳，而深致意於見知聞知，蓋必前有啟而後有承；是前之資於後，猶後之賴於前，均之不可以無人也。孔子不云乎：「文王既沒，文不在茲乎？」夫其承在茲之文，而得統於群聖，以集其成也，是天以斯文之統畀之也。繼孔子之後者有孟子，嘗曰：「予未得為孔子徒也，予私淑諸人也。」夫謂私淑諸人，則聖學淵源固有所自，豈必親受業於門而後為得其統哉？自是之後，寂寂寥寥，聖學相傳之統，綿綿一脈，不絕如綫。至宋程氏兩夫子，始有接孟氏不傳之緒，而其門人龜山楊氏載道而南，一傳而得羅豫章、李延平先生，再傳而得朱晦菴先生，而諸儒之說始大集其成矣。勉齋黃氏親授業於朱子之門，金華何文定先生雖後朱子生，而口傳心受得之勉齋，自是而傳之王文憲、金文安、許文懿。僅二百年間，四先生傑然踵武相承，凡四子之書，悉為之註疏，闡其微詞奧義，以翊朱註，國朝曾採集大全書中。遡其淵源所自，謂非朱氏之適傳不可也。夫道非文不顯、文非人不彰；文之彰者，道之顯也。今四先生之註疏昭然在也，上以發明聖言，下以嘉惠後學，而皆生於一郡，相繼而興，意者文其在茲乎？文其在茲乎？然世代既遠，遺書散逸，元江章先生乃裒而輯之，章分句釋，以附於朱註，而傳註益以顯明，則先生之用心誠勤矣。先生司訓於漳，清脩恬澹，一惟以明道淑人為己責，而尤究心於理學；其殆紹乃祖楓山之家學乎？其殆聞四先生之風而興起乎？吾於是益信茲郡之多賢也。予受四先生之書，讀之卒業，乃敬為之序，以弁其端云。
　　賜進士戶部員外郎溫陵後學見心蕭復陽撰
'''蕭復陽'''（{{bd|？||？|catIdx=}}），字'''見心'''，福建泉州府同安縣人，軍籍，[[明朝|明朝]]政治人物、[[進士|進士]]出身。

== 生平 ==
福建鄉試第十五名，后參加會試第三百二十八名。嘉靖四十四年，登進士第三甲第一百五十九名<ref>{{Cite book|title=《皇明贡举考》卷五|last=（明）[[张朝瑞|张朝瑞]]|first=|publisher=《续修四库全书》史部第828册|year=|isbn=|location=|pages=}}</ref><ref>{{Cite book|title=贡举志五种 上|last=鲁小俊，江俊伟著|first=|publisher=武汉：武汉大学出版社|year=2009|isbn=978-7-307-07043-1|location=|pages=}}</ref><ref>{{Cite book|title=近代中国史料丛刊续辑 785-790 明清进士题名录索引 1-6|last=朱保炯，谢沛霖|first=|publisher=文海出版社|year=1981|isbn=|location=台湾}}</ref>。

曾祖父[[蕭尚和|蕭尚和]]；祖父[[蕭九郎|蕭九郎]]；父親[[蕭確軒|蕭確軒]]。母許氏<ref>{{Cite book|title=天一阁藏明代科举录选刊 登科录 点校本|last=龚延明主编|first=|publisher=宁波出版社|year=2016|isbn=978-7-5526-2320-8|location=宁波|pages=|quote=《天一閣藏明代科舉錄選刊.登科錄》之《嘉靖四十四年乙丑科登科錄》}}</ref>。

==参考文献==
{{reflist}}
{{嘉靖四十四年乙丑科殿試金榜}}

[[Category:蕭姓|Category:蕭姓]]