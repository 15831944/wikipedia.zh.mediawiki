{{明清人物信息框
| 姓名 = 吳鼎
| 原名 = 
| 圖片名稱=  
| 圖片大小 = 220px
| 圖片說明 =  
| 最高職務 = [[四川|四川]][[鄰水縣知縣|鄰水縣知縣]]
| 國家 = 大清
| 爵位 =
| 籍貫 = [[浙江省|浙江省]][[錢塘縣|錢塘縣]]
| 族裔 =  
| 旗籍 =  
| 字號 = 字石臣
| 諡號 = 
| 出生日期 = 
| 出生地點 =
| 逝世日期 =  
| 逝世地點 = 
| 墓葬 = 
| 配偶 =  
| 親屬 =   
| 出身 = 
*  嘉慶七年壬戌科進士
| 經歷 = 
| 著作 =  
* 書院碑記一首<ref>「邑渠吳鼎書院碑記一首書院所以儲學校之未備也人自束髪受書稍長而習爲帖括藝間歲而萃試於學使者優則登諸黌序餘不與焉官斯土者弗忍其舍業而嬉也乃於家塾黨序外更錄其俊秀納諸書院俾得請業於師儒而諸生之願請益者亦從其便育養人材是爲良法宋時四大書院聞於天下名賢輩出史詳載之何其盛歟予於癸酉秋末奉檄令宕渠下車之始問訊邑之耆士知渠邑向無書院或假僧寺神祠延師懸絳帳其中其褻甚矣吾鄕葉君權攝斯邑乃取所存公項請諸大府創建書院而未成山左王君衍慶繼來作宰爰擇城南銅魚洲之西搆後堂講舍前門外門各三楹焉左右書室各八間廚房二間竪壁圍垣以爲觀美自王君迄薜君相代而後落成其規模極爲壯麗然其地本爲社稷壇餘址下多古塚當時未悉原委俾死者不甯於幽宮生者時病於安宅予聞而憫焉諮諸邑人則謂科再不售皆咎書院之山向水法或有乖舛予謂形家者言予所未習且亦不深信然楚語云少皡氏之衰民神雜糅爲巫史此古史所戒也將舍其舊而新是謀會又攝任他往閱歲至乙亥孟冬乃再莅茲邑聞輿論言城北金榜山爽塏寛平巖峰卓雲江流繞帶再三往視雖不習堪輿亦覺其水木明瑟也乃首捐三百金而邑之僚屬紳耆有樂善者亦隨其力不願者弗強也俾堂室相輔庖廁有方仍舊貫而加廓焉庶幾師生均得其所自乙亥至丙子初冬閱歲而竣工又稍爲栽花植樹以爲諸生游息之計將有厚望於諸生非藉爲通聲氣廣交遊地步也昔范文正公少賤孤貧讀書山寺斷虀塊粥以給甕飱然而力學上達卒爲名賢逮其位都將相聞靑烏者云其住宅簪纓不絕公不欲一家自私乃舍爲學宮今蘇州府是已吳郡登甲榜冠南宮者甲於天下人皆感公之大公無私而公之子孫雖不皆籍居於吳亦能繼其箕裘光於史册可知天之報施善人毫髪不爽而人之不隕穫於貧賤不充詘於富貴又可不自勵與在諸生勉知所嚮而已予何以多言爲是爲記嘉慶二十二年歲次丁丑首夏上浣錢塘吳鼎撰」。[民國]《渠縣誌》第十二</ref>
*
*
}}
'''吳鼎'''{{BD|？年||？年||}}，字石臣，[[浙江省|浙江省]][[錢塘縣|錢塘縣]]<ref>《（光緒）杭州府志》卷一百十一，選舉五，第28頁</ref>人，由[[監生|監生]]中式順天鄉試，嘉慶七年（1802年）壬戌科進士。嘉慶十五年（1810年）任[[四川省|四川省]][[鄰水縣知縣、知事、縣長列表|鄰水縣知縣]]。《鄰水縣誌》載其“清正嚴明，弭盜多方，邑人頌曰除賊安良”<ref>《（道光元年）鄰水縣誌》卷二職官志，第19頁</ref>。嘉慶十九年（1814年）十月，任渠縣知縣<ref>吳鼎，浙江杭州府錢塘縣人，由監生中式順天鄉試，壬戌進士，十九年十月任。同治三年《渠縣誌》卷三十三，職官志，第13頁</ref><ref>「吳鼎，字石臣，浙江錢塘人，嘉慶壬戌進士，十一年知雙流，廉幹有聲，豪猾望風引去，任數年倉庾充實，治象樂豐，顧奉己淡嗇，暇則歌詩飲酒以自娛，詩奧衍不諧俗，每似其為人，後以知鄰水，舉卓異，調渠縣，民望推之」。《雙流縣誌》 卷二自治</ref>。
== 註釋 ==
{{reflist}}
{{清朝人物小作品}}
{{嘉慶七年壬戌科殿試金榜}}
[[Category:清朝雙流縣知縣|Category:清朝雙流縣知縣]]
[[Category:清朝鄰水縣知縣|Category:清朝鄰水縣知縣]]
[[Category:清朝渠縣知縣|Category:清朝渠縣知縣]]
[[Category:舉人|Category:舉人]]
[[Category:錢塘人|Category:錢塘人]]