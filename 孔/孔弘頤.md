{{明清人物信息框
| 姓名 = 孔弘頤
| 原名 = 
| 圖片名稱=  
| 圖片大小 = 220px
| 圖片說明 =  
| 最高職務 = [[湖廣|湖廣]][[公安縣|公安縣]][[知縣|知縣]]
| 國家 = 大明
| 爵位 =
| 籍貫 = [[四川省|四川省]][[鄰水縣|鄰水縣]]
| 族裔 =  
| 旗籍 =  
| 字號 = 字以貞
| 諡號 = 
| 出生日期 = 壬申六月初九日
| 出生地點 =
| 逝世日期 =  
| 逝世地點 = 
| 墓葬 = 
| 配偶 = 羅氏、秦氏 
| 親屬 = 
| 出身 = 
*  萬曆三十五年丁未科進士
| 經歷 = 
| 著作 =  
* 《北遊吟》、《西山雅吟》、《唱酬集》<ref>[乾隆三十九年]《曲阜縣志》卷五十三</ref>
}}
'''孔弘頤'''（{{bd|1576年|7月4日|1611年|catIdx=K孔}}），字以貞，[[四川省|四川省]][[鄰水縣|鄰水縣]]人，明朝政治人物。

==生平==
孔弘頤祖籍[[山東|山東]][[曲阜|曲阜]]，為孔子六十一代孫。其父孔承宣，仕[[麻城縣|麻城縣]]教諭。孔弘頤排行第五。少治《春秋》。萬曆二十八年（1600年）庚子科四川鄉試第十七名舉人。年三十二歲中式萬曆三十五年（1607年）丁未科三甲第173名進士，仕至[[公安縣|公安縣]]知縣<ref>乾隆廿二年《鄰水縣誌》卷三 第14頁</ref>，卒於任<ref>「去年失袁中郎，今年又失慈父母」，可知其卒於袁中郎之次年。《珂雪齋文集》十「祭孔令君文」</ref>。

==家族==
其父孔承宣，仕[[麻城縣|麻城縣]]教諭，捐俸資給寒士，多所成立。致仕歸，益篤孝友，遺金觧宋忠。大難尤好賑貸，萬曆四十二年（1614年）甲寅至四十四年（1616年）丙辰間水旱頻仍，民賴以全活者甚眾，載省誌孝友傳<ref>『孔承宣。鄰水人。先聖六十一代孫。爲楚麻城敎諭。拜掃東魯先塋。捐俸以資寒士。歸家益篤孝友。尤好賑貸。甲寅丙辰間水旱相繼。全活甚衆。』。[雍正]《四川通志》卷十上</ref>，乾隆三年（1738年）（或作三十年<ref>道光元年《鄰水縣誌》 卷之三 第9頁 孝友</ref>）奉文崇祀。其先祖孔希瑤，[[山東|山東]][[曲阜|曲阜]]人，幼負大志，有高才，能文。建文時憫憂時事，遊學之蜀。<ref>道光十五年《鄰水縣誌》 卷之五 第2頁 僑寓</ref>

==遺跡==
鄰水縣城內上街原有為其所立之“'''甲第傳芳坊'''”。

== 文存 ==
萬曆三十八年（1610年），公安縣進士[[袁宏道|袁宏道]]，有詩為其賀壽<ref>《袁宏道集箋校》下，袁宏道著, 上海古籍出版社,2008.第1592頁</ref>。
{{Quotation|壽孔大令<br />
身是冰崖瘦，心同燄井溫。貯膏惟一寸，分喜與千村。謁舍苔常滿，衙參鳥不喧。庭階唯植杏，黃髮看高門。|〈明〉袁宏道|袁宏道集箋校}}

萬曆三十九年（1611年），孔弘頤任官三年勞瘁卒於任上，[[袁宏道|袁宏道]]之弟，公安三袁中的[[袁中道|袁中道]]為其撰寫祭文<ref>《珂雪齋近集》卷八，第1-2頁，《四庫禁毀書叢刊》編纂委員會編. 《四庫禁毀書叢刊 集部 103》.北京出版社, 2000.01.</ref>。
{{Quotation|祭孔令君文（代）<br />
哀哉，如公之不壽，真不可解，予等真欲詰之造物而無由者！<br />
公既取科第，茹蓼之苦，受於五十年前；而食蔗之樂，宜安享於五十年後者。而今殊不然，此其不可解者一。<br />
公之為慈父母也，合一邑而乳哺之。至如催科一事。往年鞭朴無遺力。公至而輸將惟恐後。軫念小民。若將傷之。諺云：千人所祝，豈不蒙福。仁者之壽。非公家司寇語耶。而今若此，其不可解者二。<br />
公雖居公，有如寒士，自常祿以外，纖毫不取。政成三年，而囊橐如洗，不能名一錢。夫嗇取於人者，宜豐其祉於天，而今也尚書[[虎爪板|虎爪之板]]幾下，而先已不祿，此其不可解者三。<br />
公資用甚淡，膻腥之味，不薦於前；粉黛之姬，不列於室。飽伊蒲如頭陀，妻禪悅如衲子。妙合長生養年之旨，而竟亦不壽，此其不可解者四。<br />
天乎第矣，第而永榮之可也；不然不第矣，而使之安享故里，考終正寢亦可也。胡為乎嗇之數十年，而晚予一第；甫得一第，不數年而卒於官。歷[[黃牛峽|黃牛]]、[[白馬江|白馬]]之波，而始得至[[赤甲山|赤甲]]、[[白鹽山|白鹽]]之下，蕭蕭丹旐，茫茫煙水，路人猶為泣下，而況受其恩紀者乎，此其不可解者五。<br />
試以此五不可解者問之造物。不知造物將何以應也。<br />
邑中否運漸至，去年失袁中郎，今年又失慈父母。天乎，不令為善者怠耶！<br />
前年予等[[計偕|計偕]]，晤中郎，詰所以得賢父母之故。中郎曰：「予以邑事廢弛之甚，曾乞一制科於當事者，當事者諾之。然實不熱，孔令君無專乞意也。令尹宜為[[司理|司理]]，而[[掾史|掾史]]舞文寘之，令籍中唱名時，令君以宜為司理意白之當事。當事者心知受掾史欺，托袁中郎相乞之意以解。即予亦竟不復明之也。」中郎言之，予等始知之。然予等知之，而公仍未知也，今且逝矣。夫公宜為司理矣，乃得令，又得公安令。以百孔千瘡之邑，三年勞瘁，神傷體憊。邑民何幸，而公則已苦矣。此造物之尤不可解者也。意者惟蘭玉在堂，將來聯翩取科第，以報善人耶！歲雲暮矣，一帆寒雪，予等祖送國門，涕淚如雨。哀哉，哀哉，尚饗|〈明〉袁中道|珂雪齋近集}}

==參考文獻==
* 乾隆廿二年《鄰水縣誌》
* 道光元年《鄰水縣誌》
* 道光十五年《鄰水縣誌》
* 《珂雪齋近集》卷八
{{reflist}}
{{萬曆三十五年丁未科殿試金榜}}
{{DEFAULTSORT:Kong孔}}
[[Category:明朝公安縣知縣|Category:明朝公安縣知縣]]
[[Category:鄰水人|Category:鄰水人]]
[[Category:孔子六十一代孫|Category:孔子六十一代孫]]