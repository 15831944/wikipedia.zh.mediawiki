{{明清人物信息框
| 姓名 = 楊廉
| 原名 =
| 圖片名稱= 
| 圖片大小 =
| 圖片說明 = 
| 最高職務 = 南京禮部尚書
| 國家 = 大明 
| 爵位 =
| 籍貫 = 江西南昌府豐城縣
| 族裔 = 
| 旗籍 = 
| 字號 = 字方震
| 諡號 = 文恪
| 出生日期 = 景泰三年（1452年）
| 出生地點 =
| 逝世日期 = 嘉靖四年（1525年）
| 逝世地點 =
| 墓葬 =
| 配偶 = 
| 親屬 = 
| 出身 =
* 成化十三年丁酉科江西鄉試第一名舉人
* 成化二十三年丁未科進士出身
| 經歷 =
| 著作 =  
}}
'''楊廉'''（{{bd|1452年||1525年|catIdx=Yang楊}}），字'''方震'''，江西[[南昌府|南昌府]][[豐城縣|豐城縣]]人，軍籍，[[明朝|明朝]]政治人物。成化丁酉[[解元|解元]]，丁未進士。官至南京[[禮部尚書|禮部尚書]]。

== 生平 ==
父[[楊崇|楊崇]]曾受業於[[吳與弼|吳與弼]]門人[[胡九韶|胡九韶]]，楊廉幼承家學，以文行著稱。成化十三年（1477年）中式丁酉科江西鄉試第一名。成化二十三年（1487年）丁未科會試第三名，登進士第三甲第二百零二名<ref>{{Cite book|title=《[[皇明贡举考|皇明贡举考]]》卷五|last=（明）[[张朝瑞|张朝瑞]]|first=|publisher=《续修四库全书》史部第828册|year=|isbn=|location=|pages=}}</ref><ref>{{Cite book|title=贡举志五种 上|last=鲁小俊，江俊伟著|first=|publisher=武汉：武汉大学出版社|year=2009|isbn=978-7-307-07043-1|location=|pages=256-258}}</ref><ref>{{Cite book|title=近代中国史料丛刊续辑 785-790 明清进士题名录索引 1-6|last=朱保炯，谢沛霖|first=|publisher=文海出版社|year=1981|isbn=|location=台湾|pages=2475-2478}}</ref>。選翰林院[[庶吉士|庶吉士]]，改南京給事中，歷官南京[[光祿寺|光祿寺]]少卿。正德間，改[[太僕寺卿|太僕寺卿]]，歷[[順天府尹|順天府尹]]。累官南京[[禮部侍郎|禮部侍郎]]，嘉靖初遷禮部尚書。乞休歸。家居二年卒，年七十四。贈太子少保，諡文恪。《明史》有傳。<ref>《明史·卷282》：楊廉，字方震，豐城人。父崇，永州知府，受業吳與弼門人胡九韶。廉承家學，早以文行稱。舉成化末年進士，改庶吉士。弘治三年授南京戶科給事中。明年，京師地震，劾用事大臣。五年以災異上六事。一，經筵停罷時，宜日令講官更直待問。二，召用言事遷謫官，不當限臺諫及登極以後。三，治兩浙、三吳水患，停額外織造。四，召林下恬退諸臣。五，刪法司條例。六，災異策免大臣。 末言，遇大政，宜召大臣面議，給事、御史隨入駁正。帝頗納之。吏部尚書王恕被讒，廉請斥讒邪，無為所惑。母喪，服闋，起任刑科。請祀薛瑄，取讀書錄貯國學。明年三月有詔以下旬御經筵。廉言：「故事，經筵一月三舉，苟以月終起以月初罷，則進講有幾？且經筵啟而後日講繼之，今遲一日之經筵，即輟一旬之日講也。」報聞。以父老欲便養，復改南京兵科。中貴李廣死，得廷臣通賄籍。言官劾賄者，帝欲究而中止。廉率同官力爭，竟不納。已，請申明祀典，謂宋儒周、程、張、朱從祀之位，宜居漢、唐諸儒上。闕里廟，當更立木主。大成本樂名，不合諡法。皆不果行。遷南京光祿少卿。正德初，就改太僕，歷順天府尹。時京軍數出，車費動數千金，廉請大興遞運所餘銀供之。奏免夏稅萬五千石，慮州縣巧取民財，置歲辦簿，吏無能為奸。乾清宮災，極陳時政缺失，疏留中。明年擢南京禮部右侍郎。上疏諫南巡，不報。帝駐南京，命百官戎服朝見。廉不可，乞用常儀，更請謁見太廟，俱報許。世宗即位，就遷尚書。廉與羅欽順善，為居敬窮理之學，文必根六經，自禮樂、錢穀至星曆、算數，具識其本末。學者稱月湖先生。嘗以帝王之道莫切於大學，自為給事即上言，進講宜先大學衍義，至是首進大學衍義節略。帝優詔答之。疏論大禮，引程頤、朱熹言為證，且言：「今異議者率祖歐陽修。然修於考之一字，雖欲加之於濮王，未忍絕之於仁宗。今乃欲絕之於孝廟，此又修所不忍言者。」報聞。八疏乞休，至嘉靖二年，賜敕、馳驛，給夫廩如制。家居二年卒，年七十四。贈太子少保，諡文恪。</ref>

==著作==
楊廉與[[羅欽順|羅欽順]]為善，為居敬窮理之學，學者稱其為月湖先生。著有《伊洛淵源錄新增》、《皇明名臣言行錄》、《月湖集》等。<ref>明人傳記資料索引 ,711-712：楊廉（1452－1525）字方震，號月湖，一號畏軒，豐城人。父崇受業於吳與弼門人胡九韶，廉承家學，早以文行稱。擧成化二十三年進士，為給事中，歷南京光祿少卿，正德間累官南京禮部侍郎，嘉靖初遷尚書。卒年七十四，諡文恪。廉與羅欽順善，為居敬窮理之學，文必根六經，自禮樂錢榖至星曆算數，具識其本末，學者稱月湖先生。著有伊洛淵源錄新增、皇明名臣言行錄、月湖集。</ref>

==家族==
曾祖父[[楊德義|楊德義]]；祖父[[楊行素|楊行素]]；父親[[楊崇|楊崇]]，曾任知府。母劉氏<ref>{{Cite book|title=天一阁藏明代科举录选刊 登科录 点校本|last=龚延明主编|first=|publisher=宁波出版社|year=2016|isbn=978-7-5526-2320-8|location=宁波|pages=|quote=《天一閣藏明代科舉錄選刊.登科錄》之《成化二十三年進士登科錄》}}</ref>。

==参考文献==
{{reflist}}
*[[孫存|孫存]]，《南京禮部尚書贈太子少保謚文恪楊公廉行狀》，《國朝獻徵錄》

{{成化二十三年丁未科殿試金榜}}
{{DEFAULTSORT:Yang楊}}
[[Category:成化十三年丁酉科舉人|Category:成化十三年丁酉科舉人]]
[[Category:明朝庶吉士|Category:明朝庶吉士]]
[[Category:明朝南京給事中|Category:明朝南京給事中]]
[[Category:明朝江西鄉試解元|Category:明朝江西鄉試解元]]
[[Category:明朝南京光祿寺少卿|Category:明朝南京光祿寺少卿]]
[[Category:明朝順天府府尹|Category:明朝順天府府尹]]
[[Category:南京禮部侍郎|Category:南京禮部侍郎]]
[[Category:南京禮部尚書|Category:南京禮部尚書]]
[[Category:豐城人|Category:豐城人]]
[[Category:楊姓|L]]
[[Category:諡文恪|Category:諡文恪]]