{{明清人物信息框
| 姓名 = 楊天民
| 原名 =
| 圖片名稱= 
| 圖片大小 =
| 圖片說明 = 
| 最高職務 = 禮科給事中
| 國家 = 大明 
| 爵位 =
| 籍貫 = [[山西|山西]][[平陽府|平陽府]][[太平縣_(北周)|太平縣]]
| 族裔 = 
| 字號 = 字正甫，一字覺斯
| 諡號 =
| 出生日期 = 生年不詳
| 出生地點 = 
| 逝世日期 = 卒年不詳
| 逝世地點 =
| 墓葬 =
| 配偶 = 
| 親屬 = 
| 出身 =
* 萬曆十七年己丑科進士出身
| 經歷 =
| 著作 =  
}}
'''楊天民'''（{{bd|？||？|catIdx=}}），字正甫，一字覺斯，[[山西|山西]][[太平縣_(北周)|太平縣]]（今屬[[襄汾縣|襄汾縣]]）人，[[明朝|明朝]]政治人物。

== 生平 ==
萬曆十七年（1589年）己丑科三甲進士。除[[朝城縣|朝城縣]]知縣。調繁[[諸城縣|諸城縣]]，有異政，擢禮科[[給事中|給事中]]，時方纂修國史，與御史[[牛應元|牛應元]]請恢復廢棄多年的[[建文|建文]]年號，獲准。

天民尋進右給事中。因[[國本之爭|國本之爭]]多次上書，帝大怒，萬曆二十九年（1601年）五月謫天民及禮科給事[[王士昌|王士昌]]雜職。天民得貴州[[永從|永從]]典史。至十月，神宗迫於廷議，終於立太子，而天民等卒不召。天民幽憤而卒。天啟中，贈[[光祿寺|光祿寺]]少卿<ref>張鍾秀《太平縣志·卷之六》</ref>。《明史》有傳<ref>《明史·卷233》：楊天民，字正甫，山西太平人。萬歷十七年進士。除朝城知縣。調繁諸城，有異政，擢禮科給事中。時方纂修國史，與御史牛應元請復建文年號，從之。二十七年，狄道山崩，下成池，山南湧大小山五。天民言：「平地成山，惟唐垂拱間有之，而唐遂易為周。今虎狼之使吞噬無窮，狗鼠之徒攘奪難厭。不市而徵稅，無礦而輸銀。甚且毀廬壞冢，籍人貲產，非法行刑。自大吏至守令，每被譴逐。郡邑不肖者，反助虐交歡，藉潤私橐。嗷嗷之眾，益無所歸命，懷樂禍心，有土崩之勢。天心仁愛，亟示譴告，陛下尚不覺悟，翻然與天下更始哉！」不報。文選郎中梅守峻貪黷，將擢太常少卿，天民劾罷之。延綏總兵官趙夢麟潛師襲寇，以大捷聞，督撫李汶、王見賓等鹹進秩予蔭。寇乃大入，殺軍民萬計，汶等又妄奏捷。天民再疏論之，奪見賓職，夢麟戍邊，汶亦被譴。<br>天民尋進右給事中。冊立久稽，再疏請，不報。無何，貴妃弟鄭國泰疏請皇長子先冠婚後冊立，天民斥其非。國泰懼，委罪都指揮李承恩，奪其俸。順天、湖廣鄉試文多用二氏語，天民請罪考官楊道賓、顧天颭等，疏留中。二十九年五月，天民復偕同官上言，請早定國本。帝大怒，謫天民及王士昌雜職，余奪俸一年，以士昌亦給事禮科也。時御史周盤等公疏請，亦奪俸。天民得貴州永從典史。至十月，帝迫廷議，始立東宮，而天民等卒不召。天民幽憤卒。天啟中，贈光祿少卿。<br>初，天民去諸城，民為立祠。其後長吏不職，父老率聚哭祠下。</ref>。

==参考文献==
{{reflist}}

{{萬曆十七年己丑科殿試金榜}}
{{DEFAULTSORT:Zhu朱}}
[[Category:明朝礼科给事中|Category:明朝礼科给事中]]
[[Category:襄汾人|Category:襄汾人]]
[[Category:楊姓|T]]