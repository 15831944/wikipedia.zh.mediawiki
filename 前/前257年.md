{{yearTOC|-257|[[周赧王|周赧王]]五十八年 [[魯頃公|魯頃公]]二十三年 [[齊王建|齊王建]]八年 [[趙孝成王|趙孝成王]]九年 [[魏安僖王|魏安僖王]]二十年 [[韓桓惠王|韓桓惠王]]十六年 [[秦昭襄王|秦昭襄王]]五十年 [[楚考烈王|楚考烈王]]六年 [[衛懷君|衛懷君]]三十六年 [[燕孝王|燕孝王]]元年}}

== 大事記 ==
*十月，[[秦昭襄王|秦昭襄王]]免武安君[[白起|白起]]為士伍，遷之[[陰密|陰密]]。十二月，益發卒軍[[汾城|汾城]]旁。武安君病，未行，諸侯攻王齕，齕數卻，使者日至，王乃使人遣武安君，不得留咸陽中。武安君出咸陽西門十里，至[[杜郵|杜郵]]。王與應侯[[范雎|范雎]]群臣謀曰：「白起之遷，意尚怏怏有餘言。」王乃使使者賜之劍，武安君遂自殺。秦人憐之，鄉邑皆祭祀焉。
*[[邯鄲之戰|邯鄲之戰]]結束：[[魏|魏]][[信陵君|信陵君]]大破[[秦|秦]]師於[[邯鄲|邯鄲]]下，[[王齕|王齕]]解邯鄲圍走。[[鄭安平|鄭安平]]為趙所困，將二萬人降趙，應侯由是得罪。公子無忌既存[[趙|趙]]，遂不敢歸魏，與賓客留居趙，使將將其軍還魏。[[趙孝成王|趙孝成王]]與[[平原君|平原君]]計，以五城封公子。趙王掃除自迎，執主人之禮，引公子就西階。公子側行辭讓，從東階上，自言罪過，以負於魏，無功於趙。趙王與公子飲至暮，口不忍獻五城，以公子退讓也。趙王以[[鄗|鄗]]為公子湯沐邑。魏亦復以[[信陵君|信陵]]奉公子。
*[[秦|秦]][[秦孝文王|太子]]之妃曰[[華陽夫人|華陽夫人]]，無子；[[夏姬|夏姬]]生子[[秦莊襄王|異人]]。異人質於趙；秦數伐趙，趙人不禮之。異人以庶孽孫質於諸侯，車乘進用不饒，居處困不得意。[[陽翟|陽翟]]大賈[[呂不韋|呂不韋]]適邯鄲，見之，曰：「此奇貨可居！」乃往見異人，說曰：「吾能大子之門。」異人笑曰：「且自大君之門！」不韋曰：「子不知也，吾門待子門而大。」異人心知所謂，乃引與坐，深語。不韋曰：「秦王老矣。太子愛華陽夫人，夫人無子。子之兄弟二十餘人，[[子傒|子傒]]有承國之業，[[士倉|士倉]]又輔之。子居中，不甚見幸，久質諸侯。太子即位，子不得爭為嗣矣。」異人曰：「然則奈何？」不韋曰：「能立適嗣者，獨華陽夫人耳。不韋雖貧，請以千金為子西遊，立子為嗣，」異人曰：「必如君策，請得分秦國與君共之。」不韋乃以五百金與異人，令結賓客。復以五百金買奇物玩好，自奉而西，見華陽夫人之姊，而以奇物獻於夫人，因譽子異人之賢，賓客遍天下，常日夜泣思太子及夫人，曰：「異人也以夫人為天！」夫人大喜。不韋因使其姊說夫人曰：「夫以色事人者，色衰則愛馳。今夫人愛而無子，不以繁華時蚤自結於諸子中賢孝者，舉以為適，即色衰愛馳，雖欲開一言，尚可得乎！今子異人賢，而自知中子不得為適，夫人誠以此時拔之，是子異人無國而有國，夫人無子而有子也，則終身有寵於秦矣。」夫人以為然，承間言於太子曰：「子異人絕賢，來往者皆稱譽之。」因泣曰：「妾不幸無子，願得子異人立以為嗣，以托妾身！」太子許之，與夫人刻玉符，約以為嗣，因厚饋遺異人，而請呂不韋傅之。異人名譽盛於諸侯。呂不韋娶邯鄲（[[赵姬_(秦庄襄王)|趙姬]]）姬絕美者與居，知其有娠，異人從不韋飲，見而請之，不韋佯怒，既而獻之，孕期年而生子政，異人遂以為夫人。邯鄲之圍，趙人欲殺之，異人與不韋行金六百斤予守者，脫亡赴秦軍，遂得歸。異人楚服而見華陽夫人，夫人曰：「吾[[楚|楚]]人也，當自子之。」因更其名曰楚。

== 出生 ==
* [[劉邦|劉邦]](西漢高祖)

== 逝世 ==
{{Wikisource year mention}}
*[[白起|白起]], 秦国名将



[[Category:前257年|]]
[[Category:前250年代|年7]]
[[Category:前3世纪各年|Category:前3世纪各年]]