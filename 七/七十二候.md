'''七十二候'''為中國最早結合天文、氣象、[[物候|物候]]知識指導農事活動之曆法。以五日為候，三候為氣，六氣為時，[[四時|四時]]為歲，一歲[[二十四節氣|二十四節氣]]共七十二候。七十二候起源於[[黃河流域|黃河流域]]，呂不韋載於《[[s:呂氏春秋|呂氏春秋]]》，完整記載見於西元前2世紀《[[s:逸周書/卷六#時訓|逸周書·時訓]]解》。

== 七十二候一覽 ==
[[吳澄|吳澄]]《[[s:月令七十二候集解|月令七十二候集解]]》從[[太初曆|太初曆]]，行夏之時，以建寅為正月。

; 臘月
[[小寒|小寒]]：初候，雁北鄉；一歲之氣，雁凡四候。如十二月雁北鄉者，乃大雁，雁之父母也。正月候雁北者，乃小雁，雁之子也。蓋先行者其大，隨後者其小也。此說出晉干寶，宋人述之以為的論。二候，鵲始巢；鵲知氣至，故為來歲之巢。三候，雉雊；雊，句姤二音，雉鳴也。雉火畜，感於陽而後有聲。

[[大寒|大寒]]：初候，雞乳；雞，水畜也，得陽氣而卵育，故云乳。二候，征鳥厲疾；征鳥，鷹隼之屬，殺氣盛極，故猛厲迅疾而善於擊也。三候，水澤腹堅。陽氣未達，東風未至，故水澤正結而堅。

; 正月
[[立春|立春]]：初候，東風解凍；陽和至而堅凝散也。二候，蟄蟲始振；振，動也。三候，魚陟負冰。 陟，言積，升也，高也。陽氣已動，魚漸上游而近於冰也。

[[雨水|雨水]]：初候，獺祭魚。此時魚肥而出，故獺而先祭而後食。二候，候雁北；自南而北也。三候，草木萌動。是為可耕之候。

; 二月
[[驚蟄|驚蟄]]：初候，桃始華；陽和發生，自此漸盛。二候，倉庚鳴；黃鸝也。三候，鷹化為鳩。鷹，鷙鳥也。此時鷹化為鳩，至秋則鳩復化為鷹。

[[春分|春分]]：初候，玄鳥至；燕來也。二候，雷乃發聲。雷者陽之聲，陽在陰內不得出，故奮激而為雷。三候，始電。電者陽之光，陽氣微則光不見，陽盛欲達而抑於陰。其光乃發，故云始電。

; 三月
[[清明|清明]]：初候，桐始華。二候，田鼠化為鴽，牡丹華；鴑音如，鵪鶉屬，鼠陰類。陽氣盛則鼠化為鴽，陰氣盛則鴽復化為鼠。三候，虹始見。虹，音洪，陰陽交會之氣，純陰純陽則無，若雲薄漏日，日穿雨影，則虹見。

[[穀雨|穀雨]]：初候，萍始生。二候，鳴鳩拂其羽，飛而兩翼相排，農急時也。 三候，戴勝降於桑，織網之鳥，一名戴鵀，陣於桑以示蠶婦也，故曰女功興而戴鵀鳴。

; 四月
[[立夏|立夏]]：初候，螻蟈鳴；螻蛄也，諸言蚓者非。二候，蚯蚓出；蚯蚓陰物，感陽氣而出。三候，王瓜生；王瓜色赤，陽之盛也。

[[小滿|小滿]]：初候，苦菜秀；火炎上而味苦，故苦菜秀。二候，靡草死；葶藶之屬。三候，麥秋至。秋者，百穀成熟之期。此時麥熟，故曰麥秋。

; 五月
[[芒種|芒種]]：初候，螳螂生；俗名刀螂，說文名拒斧。二候，鵑始鳴；鵑，屠畜切，伯勞也。三候，反舌無聲。百舌，鳥也。

[[夏至|夏至]]：初候，鹿角解；陽獸也，得陰氣而解。二候，蜩始鳴，蜩，音蜩，蟬也。三候，半夏生。藥名也，陽極陰生。

; 六月
[[小暑|小暑]]：初候，溫風至。二候，蟋蜂居壁；亦名促織，此時羽翼未成，故居壁。三候，鷹始摯。摯，言至，鷹感陰氣，乃生殺心，學習擊搏之事。

[[大暑|大暑]]：初候，腐草為螢；離明之極，故幽類化為明類。二候，土潤溽暑；溽，音辱，濕也。三候，大雨行時。

; 七月
[[立秋|立秋]]：初候，涼風至。二候，白露降。三候，寒蟬鳴。蟬小而青赤色者。

[[處暑|處暑]]：初候，鷹乃祭鳥；鷹，殺鳥。不敢先嘗，示報本也。二候，天地始肅；清肅也，寨也。三候，禾乃登。稷為五穀之長，首熟此時。

; 八月
[[白露|白露]]：初候，鴻雁來；自北而南也。 一曰：大曰鴻，小曰雁。二候，玄鳥歸；燕去也。三候，群鳥養羞。羞，糧食也。養羞以備冬月。

[[秋分|秋分]]：初候，雷始收聲；雷於二月陽中發生，八月陰中收聲。 二候，蟄蟲坯戶；坯，昔培。坯戶，培益其穴中之戶竅而將蟄也。 三候，水始涸。國語曰：辰角見而雨畢，天根見而水涸，雨畢而除道，水涸而成梁。辰角者，角宿也。天根者，氐房之間也。見者，旦見於東方也。辰角見九月本，天根見九月末，本末相去二十一餘。

; 九月
[[寒露|寒露]]：初候，鴻雁來賓。賓，客也。先至者為主，後至者為賓，蓋將盡之謂。二候，雀入大水為蛤；飛者化潛，陽變陰也。三候，菊有黃花。諸花皆不言，而此獨言之，以其華於陰而獨盛於秋也。

[[霜降|霜降]]：初候，豺乃祭獸；孟秋鷹祭鳥，飛者形小而殺氣方萌，季秋豺祭獸，走者形大而殺氣乃盛也。二候，草木黃落；陽氣去也。三候，蟄蟲咸俯。俯，蟄伏也。

; 十月
[[立冬|立冬]]：初候，水始凍。二候，地始凍。三候，雉入大水為蜃。蜃，蚌屬。

[[小雪|小雪]]：初候，虹藏不見，季春陽勝陰，故虹見；孟冬陰勝陽，故藏而不見。二候，天氣上升，地氣下降。三候，閉塞而成冬。陽氣下藏地中，陰氣閉固而成冬。

; 冬月
[[大雪|大雪]]：初候，鶡鴠不鳴。鶡鴠，音曷旦，夜鳴求旦之鳥，亦名寒號蟲，乃陰類而求陽者，茲得一陽之生，故不鳴矣。二候，虎始交；虎本陰類。感一陽而交也。三候，荔挺出。荔，一名馬藺，葉似蒲而小，根可為刷。

[[冬至|冬至]]：初候，蚯蚓結；陽氣未動，屈首下向，陽氣已動，回首上向，故屈曲而結。二候，麇角解；陰獸也。得陽氣而解。三候，水泉動，天一之陽生也。

=== 七十二候歌 ===

; 春
立春正月春氣動，東風能解凝寒凍； 土底蟄蟲始振搖，魚陟負冰相戲泳；<ref>龔廷賢『[[s:萬病回春|萬病回春]]』十二月七十二候歌 [[明|明]]</ref>

半月交得雨水後，獺祭魚時隨應候； 候雁時催歸北鄉，那堪草木萌芽透。

驚蟄二月節氣浮，桃始開花放樹頭； 鶬鷓鳴動無休歇，崔得胡鷹化作鳩；

春色平分纔一半，向時玄鳥重相見； 雷乃發聲天際頭，閃閃雲開始見電。

芳菲三月報清明，梧桐枝上始含英； 田鼠化鴽人不覺，虹橋始見雨初晴；

三月中時交穀雨，萍始生遍閒洲渚； 鳴鳩自拂其羽毛，戴勝降於桑樹隅。

; 夏  
立夏四月始相爭，知他螻蟈為誰鳴； 無端坵蚓縱橫出，有意王瓜取次生；

小滿瞬時更疊至，閒尋苦菜爭榮處； 靡草千村死欲枯，微看初暄麥秋至；

芒種一番新換豆，不謂螳螂生如許； 鵙者鳴時聲不休，反舌無聲沒半語。

夏至纔交陰始生，鹿乃解角養新茸； 陰陰蜩始鳴長日，細細田間半夏生；

小暑乍來渾未覺，溫風時至褰簾幙； 蟋蟀纔居屋璧諸，天崖又見鷹始摯。

大暑雖炎猶自好，且看腐草為螢秒； 勻勻土潤散溽蒸，大雨時行蘇枯槁。

; 秋
大火西流又立秋，涼風至透內房幽； 一庭白露微微降，幾個寒蟬鳴樹頭；

一瞬中間處暑至，鷹乃祭鳥誰教汝； 天地屬金始肅清，禾乃登堂收幾許；

無可奈何白露秋，大鴻小雁來南洲； 舊石玄鳥都歸去，教令諸禽各養羞。

自入秋分八月中，雷始收聲斂震宮； 蟄蟲壞戶先為御，水始涸兮勢向東；

寒露人言晚節佳，鴻雁來賓時不差； 雀入大水化為蛤，爭看籬菊有黃花；

休言霜降非天意，豺乃祭獸班時意； 草木皆黃落葉天，蟄蟲咸俯迎寒氣；

;冬
誰看書來立冬信，水始成冰寒日進； 地始凍兮折裂開，雉入大水潛為蜃；

逡巡小雪年華暮，虹藏不見知何處； 天升地降兩不交，閉寒成冬如禁錮；
           
紛飛大雪轉淒迷，鶡旦不鳴馬肯啼； 虎始交後風生壑，荔挺出時霜滿溪。

短日漸長冬至矣，蚯蚓結泉更不起； 漸漸林間麋角解，水泉搖動溫井底；

去歲小寒今歲又，雁聲北鄉春去舊； 鵲尋枝上始為巢，雉入寒煙時一雊。

一年時盡大寒來，雞始乳兮如乳孩； 征鳥當權飛厲疾，澤腹彌堅凍不開；

五朝一候如麟次，一歲從頭七十二； 達人觀此發天機，多少乾坤無限事。

==参考文献==
{{Reflist|2}}

==外部链接==
*{{cite web|title=中國哲學書電子化計劃|url=http://ctext.org/wiki.pl?if=gb&chapter=312762}}

*{{cite book |author= 宛敏渭 |title= 二十四气与七十二候考 |url= http://www.cmsjournal.net/qxxb_cn/ch/reader/create_pdf.aspx?file_no=19350104&year_id=1935&quarter_id=1&falg=1}}

*{{cite book |author= 宛敏渭 |title= 二十四气与七十二候考续 |url= http://www.cmsjournal.net/qxxb_cn/ch/reader/create_pdf.aspx?file_no=19350302&flag=1&journal_id=qxxb_cn&year_id=1935}}

[[Category:節氣|Category:節氣]]