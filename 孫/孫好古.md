'''孫好古'''（{{bd|？||1621年||S}}），字'''太愚'''，[[河南|河南]][[湯陰縣|湯陰縣]]人，[[明朝|明朝]]政治人物。

萬曆二十六年（1598年）戊戌科進士，授[[蒲州|蒲州]]知州，補[[劍州|劍州]]知州，陞[[南京|南京]][[刑部|刑部]][[主事|主事]]，出為[[黃州府|黃州府]]知府，調[[承天府|承天府]]，歷陞川南副使、川東參政。天啟元年（1621年）已遷[[廣西|廣西]]右布政使，尚未成行，土司[[奢崇明|奢崇明]]反叛，孫好古大罵諸叛，被殺。道臣[[駱日升|駱日升]]、[[李繼周|李繼周]]，知府[[章文炳|章文炳]]，同知[[王世科|王世科]]、[[熊嗣先|熊嗣先]]，推官[[王三宅|王三宅]]，知縣[[段高選|段高選]]，總兵黃守魁、王守忠，參將萬金、王登爵等皆死。<ref>《[[明史紀事本末|明史紀事本末]]·[[s:明史紀事本末/卷69|卷69]]》：熹宗天啟元年九月，四川永寧宣撫使奢崇明叛。奢氏，裸玀種也。洪武中歸附，命為宣撫司，世守其土。數傳至奢崇周，無子，奢崇明以族人得立。崇明性陰鷙，佯為恭順，凡有徵調，罔不應命，人漸狎之。子奢寅，有逆志，負韰惈，招納亡命。時以邊事急，徵四方兵，崇明遂上疏請提兵三萬赴援，遣其將樊龍、樊虎以兵至重慶。四川巡撫徐可求點核，汰其老弱發餉，餉復弗繼，龍等遂鼓眾反。龍走馬舞槊，直刺可求，可求死，遂一擁而上，道臣孫好古、駱日升、李繼周，知府章文炳，同知王世科、熊嗣先，推官王三宅，知縣段高選，總兵黃守魁、王守忠，參將萬金、王登爵等皆死之。原任鞏昌同知董盡倫聞變，帥眾入城殺賊，遇伏死。募兵科臣明時舉、臺臣李達、通判王天運俱負傷踰牆遁。時土兵數千，列江岸，城內礮震，城外應之。賊遂據重慶，分兵一扼夔州水口，一踞綦江、遵義，一踞瀘州，一截川西棧道，全蜀震動。</ref>

事聞，朝廷特贈[[大理寺卿|大理寺卿]]，廕一子爲[[彰德衛|彰德衛]]正千戶。<ref>《河南通志》</ref>

==參考文獻==
{{reflist}}

{{萬曆二十六年戊戌科殿試金榜}}

{{DEFAULTSORT:Sun孫}}
[[Category:明朝知州|Category:明朝知州]]
[[Category:南京刑部主事|Category:南京刑部主事]]
[[Category:明朝黃州府知府|Category:明朝黃州府知府]]
[[Category:明朝承天府知府|Category:明朝承天府知府]]
[[Category:明朝四川按察使司副使|Category:明朝四川按察使司副使]]
[[Category:明朝四川布政使司參政|Category:明朝四川布政使司參政]]
[[Category:明朝廣西布政使|Category:明朝廣西布政使]]
[[Category:明朝被殺害人物|Category:明朝被殺害人物]]
[[Category:汤阴人|Category:汤阴人]]
[[Category:孙姓|H]]