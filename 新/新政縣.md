'''新政縣'''，[[唐代|唐代]]設置的[[縣|縣]]，武德四年，分[[南部縣|南部縣]]、[[相如縣|相如縣]]兩縣置[[新城縣_(隆州)|新城縣]]，屬[[隆州|隆州]]（先天元年，改為[[閬州|閬州]]），避[[隱太子|隱太子]]名更<ref>「新政，中。本新城，武德四年析南部、相如置，避隱太子名更。有鹽。」。《新唐書》</ref><ref>「[[閬州|閬州]]，隋巴西郡。武德元年，改為[[隆州|隆州]]，領[[閬中縣|閬中縣]]、[[南部縣|南部縣]]、[[蒼溪縣|蒼溪縣]]、[[南充縣|南充縣]]、[[相如縣|相如縣]]、[[西水縣|西水縣]]、[[晉城縣|晉城縣]]、[[奉國縣|奉國縣]]、[[儀隴縣|儀隴縣]]、大寅十縣。其年，又立[[新井縣|新井縣]]、[[思恭縣|思恭縣]]二縣。四年，以南充、相如屬果州，儀隴、大寅屬蓬州。又置新政縣。七年，又以奉國屬[[西平州|西平州]]。還以奉國來屬。又省思恭入閬中縣。先天元年，改為閬州。天寶元年，改為[[閬中郡|閬中郡]]。乾元元年，復為閬州。舊領縣八，戶三萬八千九百四十九，口二十七萬三千五百四十三。今領縣九，戶二萬五千五百八十八，口十三萬二千一百九十二。至京師一千九百一十五里，至東都二千七百六十里。[[閬中縣|閬中縣]]。漢縣，屬巴郡。梁置北巴州。西魏置隆州及[[盤龍郡|盤龍郡]]。煬帝改為巴西郡。武德為隆州。皆治閬中。閬水迂曲經郡三面，故曰閬中，隋為[[閬內縣|閬內縣]]也；[[晉安縣|晉安縣]]。漢閬中縣地。梁置金匱二。又為[[金遷郡|金遷郡]]。隋省郡，改為[[晉城縣|晉城縣]]。武德改為晉安也；[[南部縣|南部縣]]。後漢分閬中置[[充國縣|充國縣]]，屬[[巴郡|巴郡]]。又分置[[南充國郡|南充國郡]]。梁改為[[南充郡|南充郡]]，隋改為南部也；[[蒼溪縣|蒼溪縣]]。後漢分宕渠置[[漢昌縣|漢昌縣]]，屬巴郡。隋改漢昌為蒼溪也；[[西水縣|西水縣]]。漢閬中縣地。梁置掌夫城，後周改為[[西水縣|西水縣]]；[[奉國縣|奉國縣]]。後漢分閬中置。武德七年，屬西平州。貞觀元年，還屬隆州；[[新井縣|新井縣]]。漢充國縣地。武德元年，分南部、晉安二縣置。界內有鹽井；新政縣。武德四年，分南部、相如兩縣置；[[岐坪縣|岐坪縣]]。舊屬[[利州|利州]]，開元二十三年，來屬也。」。《舊唐書》卷四十一</ref>。

宋代仍屬閬州<ref>「閬州，上，閬中郡。乾德四年，改安德軍節度。紹興十四年，隸東路。端平三年，兵亂。淳祐三年，移治大獲山。崇寧戶四萬三千九百三十六，口一十萬九百七。貢蓮綾。縣七：閬中，望。閬水迂曲，繞縣三面，故名。紹興十八年，省玉井鎮入焉。蒼溪，緊。南部，緊。新井，緊。奉國，中。熙寧四年，省岐平縣為鎮入焉。新政，中。西水。中下。熙寧四年，省晉安縣為鎮入焉。」。《宋史》卷八十九</ref>。元代併入[[南部縣|南部縣]]<ref>「保寧府，下。唐隆州，又改閬州，又為閬中郡。後唐為保寧軍。元初立東川路元帥府。至元十三年，升保寧府。二十年，罷元帥府，改[[保寧路|保寧路]]。初領[[新得州|新得州]]、[[小寧州|小寧州]]二州，後併入閬中縣，又併奉國入蒼溪縣，新井、新政、西水總入南部縣，仍改為府，隸[[廣元路|廣元路]]」。《元史》卷六十</ref>。

治今[[儀隴縣|儀隴縣]]西南嘉陵江東岸新政壩。宋元豐五年（1082年）徙治晉安故城（今南部縣西北）<ref>《四川歷史辭典》</ref>。

== 參考資料 ==
{{reflist}}
{{四川行政區劃小作品}}
[[Category:唐朝縣份|川]]
[[Category:宋朝縣份|川]]
[[Category:元朝縣份|川]]
[[Category:四川古代縣份|Category:四川古代縣份]]