{{tw monument
|name = 新莊水道記碑
|image = 新莊水道記碑.jpg
|imagename = 
|othername= 
|formalname= 新莊水道記碑
|level = 直轄市定古蹟
|class= 碑碣
|material= [[石材|石材]]
|location = {{TWN}}[[新北市|新北市]][[新莊區|新莊區]]十八份坑段十八份坑
|time = {{flagicon|Empire of Japan}} 日本昭和14年（1939年）
|cost = 免費參觀
|open = 隨時開放
|reg_url =https://nchdb.boch.gov.tw/assets/advanceSearch/monument/20060913000001
}}

'''新莊水道記碑'''，位於[[新北市|新北市]][[新莊區|新莊區]]十八份坑段十八份坑，為1939年（日昭和14年）由黃淵源撰，鄭福仁所書之（新莊水道記）石碑。於2006年（民國74年）9月13日公告為國家三級古蹟，現為新北市市定古蹟。<ref>{{cite web |url = https://nchdb.boch.gov.tw/assets/advanceSearch/monument/20060913000001 |title = 新莊水道記碑 |work = 文化資產局 |publisher =   |accessdate = }}</ref>

==規格==


==碑文==
{{quote|<blockquote>
夫水天地生成，為人生日長必需，而屬五飲之首。輓近民智日進，莫不知水質之良否，至關乎年壽之短長，是以人煙繁密之區，多設張水道用濟民生。然水之種類頗夥，以古所定水品，無慮三十多種，總其大較，遠從地脈來者為上，若復蒸溜取之則尤上；由附近河溪滲至者為次，由城市村落溝澮污水混入井者又其次；於外諸水或具有毒質僅可療疾而不適常用者，則毋庸言矣。

我新莊未有水道之先，在習見者視之，水莫不足，無如繞街圳渠，利用至雜，而井水又多含石灰參加里，不適飲用。街之財政故不甚裕，雖歷來官民於斯三致意，特託伊澤府技師精堪實測以設水道，請當局均不見許。迨阿久根氏主街政，乃仍前志不憚煩，疊向州府陳情補不逮，及昭和七年，始得準可，更荷敷設補助費各三分之一，而街民亦僅擔同數，以昭和八年一月四日首工，於同九年七月十八日告峻，共費敷設金拾五萬餘圓。於是開通給水，水由街轄柯厝坑泉脈會以河溪之流質稱良，而水源濾過池其地高五十米，故給水之壓力壯，街民便之。論者謂斯雖當道之加惠，是亦阿久根前街長之竭力為民請命，與伊澤府技師善為設計，故能終底於成也。今兩氏俱既挂冠爰以去，思附諸水道記云爾。

　　　　　　　　　　　　　　時昭和十四年　歲次己卯相月　吉旦 黃淵源撰　鄭福仕書
</blockquote>}}

== 參考來源 ==
=== 引用 ===
{{reflist|2}}

===書目===

==相關條目==
*[[自來水|自來水]]

{{Taiwanese building-stub}}
{{台灣直轄市定古蹟}}
{{新北市文化資產}}

[[Category:台灣日治時期紀念碑|Category:台灣日治時期紀念碑]]
[[Category:新北市古蹟|Category:新北市古蹟]]
[[Category:新莊區|Category:新莊區]]