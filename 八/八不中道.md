{{佛教}}
'''八事'''，又稱'''八不[[中道_(佛教)|中道]]'''，指不生、不滅、不斷、不[[常_(佛教)|常]]、不一、不異、不去、不來八者，是[[龍樹|龍樹]]《[[中論|中論]]》的核心概念，「略說八事則為總破一切[[法_(佛教)|法]]」<ref>[[梵志|梵志]][[青目|青目]]釋[[龍樹|龍樹]]《[[中論|中論]]》：「問曰。諸法無量。何故但以此八事破。答曰法雖無量。略說八事則為總破一切法。」</ref>。在[[大乘佛教|大乘佛教]]中有著極大影響。

==偈頌==
{|
|-
| 梵本 || 《[[般若燈論釋|般若燈論釋]]》|| 《[[中論|中論]]》
|-
| {{IAST|anirodham anutpādam}} || 不滅亦不起　|| 不生亦不滅。<ref>[[梵志|梵志]][[青目|青目]]釋[[龍樹|龍樹]]《[[中論|中論]]》：「不生者。諸論師種種說生相。或謂因果一。或謂因果異。或謂因中先有果。或謂因中先無果。或謂自體生。或謂從他生。或謂共生。或謂有生。或謂無生。如是等說生相皆不然。此事後當廣說。生相決定不可得故不生。不滅者。若無生何得有滅。以無生無滅故。餘六事亦無。」</ref> 
|-
| {{IAST|anucchedam aśāśvatam}} || 不斷亦不常　|| 不常亦不斷。<ref>[[梵志|梵志]][[青目|青目]]釋[[龍樹|龍樹]]《[[中論|中論]]》：「問曰。不生不滅已總破一切法。何故復說六事。<br />答曰。為成不生不滅義故。有人不受不生不滅。而信不常不斷。若深求不常不斷。即是不生不滅。何以故。法若實有則不應無。先有今無是即為斷。若先有性是則為常。是故說不常不斷。即入不生不滅義。」</ref> 
|-
| {{IAST|anekārtham anānārtham}}  || 非一非種種 || 不一亦不異。<ref>[[梵志|梵志]][[青目|青目]]釋[[龍樹|龍樹]]《[[中論|中論]]》：「有人雖聞四種破諸法。猶以四門成諸法。是亦不然。<br />若一則無緣。若異則無相續。後當種種破。是故復說不一不異。」</ref>
|-
| {{IAST|anāgamam anirgamam}} || 不來亦不去 || 不來亦不出。<ref>[[梵志|梵志]][[青目|青目]]釋[[龍樹|龍樹]]《[[中論|中論]]》：「有人雖聞六種破諸法。猶以來出成諸法。<br />來者。言諸法從自在天世性微塵等來。出者。還去至本處。<br />復次萬物無生。何以故。世間現見故。世間眼見劫初穀不生。何以故。離劫初穀。今穀不可得。若離劫初穀有今穀者。則應有生。而實不爾。是故不生。<br />問曰。若不生則應滅。答曰。不滅。何以故。世間現見故。世間眼見劫初穀不滅。若滅今不應有穀而實有穀。是故不滅。<br />問曰。若不滅則應常。答曰。不常。何以故。世間現見故。世間眼見萬物不常。如穀芽時種則變壞。是故不常。<br />問曰。若不常則應斷。答曰。不斷。何以故。世間現見故。世間眼見萬物不斷。如從穀有芽。是故不斷。若斷不應相續。<br />問曰。若爾者萬物是一。答曰。不一。何以故。世間現見故。世間眼見萬物不一。如穀不作芽芽不作穀。若穀作芽芽作穀者。應是一。而實不爾。是故不一。<br />問曰。若不一則應異。答曰。不異。何以故。世間現見故。世間眼見萬物不異。若異者。何故分別穀芽穀莖穀葉。不說樹芽樹莖樹葉。是故不異。<br />問曰。若不異應有來。答曰。無來何以故。世間現見故。世間眼見萬物不來。如穀子中芽無所從來。若來者。芽應從餘處來。如鳥來栖樹。而實不爾。是故不來。<br />問曰。若不來應有出。答曰不出。何以故。世間現見故。世間眼見萬物不出。若有出。應見芽從穀出。如蛇從穴出。而實不爾。是故不出。」</ref> 
|}

==註釋與引用==
{{reflist|2}}

[[Category:大乘佛教術語|Category:大乘佛教術語]]
[[Category:中觀派|Category:中觀派]]