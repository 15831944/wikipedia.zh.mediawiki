{{expand|time=2017-08-05T16:14:40+00:00}}
{{佛教}}

'''周利槃特'''（[[梵語|梵語]]：{{IAST|Śuddhipanthaka}}或{{IAST|Kṣudrapanthaka}}），又譯為周利槃陀伽，周利槃特迦，周梨槃陀迦，朱利槃特，以一掃帚得道而聞名。有一兄長，名為摩訶槃特。<ref>[http://buddhagate.org/cudapanthaka/ Cudapanthaka] - Buddha Gate Monastry</ref>

==簡介==
周利槃特及摩訶槃特資質不同，前者愚鈍，後者聰慧。周利槃特因不能背誦[[律藏|戒律]]，而被兄長威脅退出僧團。[[釋迦牟尼佛|釋迦牟尼佛]]知道後，派遣周利槃特作打掃工作。數日後，周利槃特以掃帚證得[[阿羅漢|阿羅漢]]果。
<br><br>
《[[增壹阿含經|增壹阿含經]]·第十一卷·善知識品·第二十》：
{{cquote|增壹阿含經第十一卷:"聞如是：

一時，佛在舍衛國祇樹給孤獨園。

爾時，尊者槃特告弟朱利槃特曰：「若不能持戒者，還作白衣。」是時，朱利槃特聞此語已，便詣祇洹精舍門外立而墮淚。

爾時，世尊以天眼清淨，觀是朱利槃特比丘在門外立，而悲泣不能自勝。時，世尊從靜室起，如似經行至祇洹精舍門外，告朱利槃特曰：「比丘！何故在此悲泣？」

朱利槃特報曰：「世尊！兄見驅逐：『若不能持戒者，還作白衣，不須住此。』是故悲泣耳。」

世尊告曰：「比丘！勿懷畏怖，我成無上等正覺，不由卿兄槃特得道。」

爾時，世尊手執朱利槃特詣靜室教使就坐，世尊復教使執掃㨹：「汝誦此字，為字何等？」

是時，朱利槃特誦得掃，復忘㨹；若誦得㨹，復忘掃。

爾時，尊者朱利槃特誦此掃㨹乃經數日。然此掃㨹復名除垢，朱利槃特復作是念：「何者是除？何者是垢？垢者灰土瓦石，除者清淨也。」復作是念：「世尊何故以此教悔我？我今當思惟此義。」以思惟此義，復作是念：「今我身上亦有塵垢，我自作喻，何者是除？何者是垢？」彼復作是念：「縛結是垢，智慧是除，我今可以智慧之㨹掃此結縛。」

爾時，尊者朱利槃特思惟五盛陰成者、敗者：所謂此色、色習、色滅，是謂痛、想、行、識，成者、敗者。爾時，思惟此五盛陰已，欲漏心得解脫，有漏心、無明漏心得解脫。已得解脫，便得解脫智：生死已盡，梵行已立，所作已辦，更不復受胎有，如實知之。尊者朱利槃特便成阿羅漢。已成阿羅漢，即從坐起，詣世尊所，頭面禮足，在一面坐。白世尊曰：「今已有智，今已有慧，今已解掃㨹。」

世尊告曰：「比丘！云何解之？」

朱利槃特報曰：「除者謂之慧，垢者謂之結。」

世尊告曰：「善哉！比丘！如汝所言，除者是慧，垢者是結。」

爾時，尊者朱利槃特向世尊而說此偈：

「今誦此已足，　　如尊之所說； 　智慧能除結，　　不由其餘行。」

世尊告曰：「比丘！如汝所言，以智慧，非由其餘。」

爾時，尊者聞世尊所說，歡喜奉行。"}}

{{wikisource|增壹阿含经}}
==外部連接==
{{Reflist}}
[[Category:佛陀弟子|Category:佛陀弟子]]