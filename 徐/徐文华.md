'''徐文華'''，字'''用光'''，[[四川承宣布政使司|四川承宣布政使司]][[嘉定州|嘉定州]]（今[[四川省|四川省]][[樂山市|樂山市]]）人。[[明朝|明朝]]政治人物。

==生平==
徐文華為[[正德_(明武宗)|正德]]三年（1508年）戊辰科進士，授[[大理|大理]][[評事|評事]]，擢拔[[監察御史|監察御史]]，巡按貴州，曾与巡撫[[魏英|魏英]]平定苗亂。與[[啟充|啟充]]、[[彭汝實|彭汝實]]、[[安磐|安磐]]同為嘉定人，時稱嘉定四諫，因进谏[[武宗|武宗]]而下[[詔獄|詔獄]]，废黜為民<ref>[[清|清]]·[[张廷玉|张廷玉]]等，《[[明史|明史]]》（卷191）：“徐文華，字用光，嘉定州人。正德三年進士。授大理評事。擢監察御史，巡按貴州。乖西苗阿雜等倡亂，偕巡撫魏英討之，破寨六百三十。璽書奬勞。江西副使胡世寧坐論寧王宸濠繫詔獄，文華抗疏救曰：「世寧上為聖朝，下為宗室，竭誠發憤，言甫脫口，而禍患隨之，亦可哀也。寧王威燄日以張，隱患日以甚。失今不戢，容有紀極。顧又置世寧重法，杜天下之口，奪忠鯁之氣，弱朝廷之勢，啟宗藩之心，招意外之變，皆自今日始矣。」不納。帝遣中官劉允迎佛烏斯藏，文華力諫。不報。馬昂納妊身女弟於帝，又疏諫曰：「中人之家不取再醮之婦。陛下萬乘至尊，乃有此舉，返之於心則不安，宣之於口則不順，傳之天下後世則可醜。誰為陛下進此者，罪可族也。萬一防閑闊略，不幸有李園、呂不韋之徒乘間投隙，豈細故哉。今昂兄弟子姪出入禁闥，陛下降絀等威，與之亂服雜坐，或同臥起，祖宗法，莫此為甚。馬姬專寵於內，昂等弄權於外，禍機竊發，有不可勝言者。乞早誅以絕禍源。」亦不報。文華既數進直言，帝及諸近倖皆銜之。會文華條上宗廟禮儀，祧廟、禘祫、特享、出主、祔食，凡五事。考證經義，悉可施行。帝怒，責其出位妄言，章下所司。禮官闇於經術，又阿帝意，遂奏文華言非是。命下詔獄，黜為民。時正德十一年十月也。”</ref>。

明世宗即位起用，历任[[河南|河南]]按察副使。嘉靖二年（1523年），入為大理右少卿、左少卿。[[大禮議|大禮議]]事件爆發，反對世宗立場，次年七月再次倡導廷臣伏闕哭諫，停俸四月<ref>[[清|清]]·[[张廷玉|张廷玉]]等，《[[明史|明史]]》（卷191）：“世宗即位，起故官，歷河南按察副使。嘉靖二年舉治行卓異，入為大理右少卿，尋轉左。時方議興獻帝「大禮」，文華數偕諸大臣力爭。明年七月復倡廷臣伏闕哭諫，坐停俸四月。已，席書、張璁、桂萼、方獻夫會廷臣大議，文華與汪偉、鄭岳猶力爭。武定侯郭勛遽曰：「祖訓如是，古禮如是，璁等言當。書曰大臣事君，當將順其美。」議乃定。及改題廟主， 文華諫曰：「孝宗有祖道焉，不可以伯考稱。武宗有父道焉，不可以兄稱。不若直稱曰孝宗 敬皇帝、武宗毅皇帝，猶兩全無害也。」疏入，命再奪俸。”</ref>。嘉靖六年，[[李福達|李福達]]案起，而下獄，后貶戍遼陽而死於路上。[[隆慶|隆慶]]初年，贈左[[僉都御史|僉都御史]]<ref>[[清|清]]·[[张廷玉|张廷玉]]等，《[[明史|明史]]》（卷191）：“六年秋，李福達獄起。主獄者璁、萼、獻夫，以議禮故憾文華等，乃盡反獄詞，下文華與諸法官獄。獄具，責文華阿附御史殺人，遣戍遼陽。遇赦，卒於道。隆慶初，贈左僉都御史。自大學士毛紀、侍郎何孟春去位，諸大臣前爭「大禮」者或依違順旨，文華顧堅守前議不變。其被譴不以罪，士論深惜之。
”</ref>。

==参考文献==
{{reflist}}

{{正德三年戊辰科殿試金榜}}
{{左順門事件}}
{{DEFAULTSORT:Xu徐}}
[[Category:明朝監察御史|Category:明朝監察御史]]
[[Category:徐姓|W]]
[[Category:明朝大理寺少卿|Category:明朝大理寺少卿]]
[[Category:明朝河南按察使司副使|Category:明朝河南按察使司副使]]
[[Category:四川嘉定人|Category:四川嘉定人]]