'''{{zy|罽|-{zh-hans:jì;zh-hant:ㄐㄧˋ}-}}賓'''（[[上古漢語|上古漢語]]擬音：krads-mpin），又译作凛宾国、劫宾国、羯宾国等，古代[[西域|西域]]國名，具体位置無定論。

==概论==
其具体地理位置有几种说法：
* 古希腊人称[[喀布尔河|喀布尔河]]为Kophen，可音译爲罽宾，指此一带河流[[冲积平原|冲积平原]]。
* 西漢至晉初時西域國名，即[[健馱邏國|犍陀羅]]。約現今[[旁遮普地區|旁遮普地區]][[白沙瓦|白沙瓦]]一带。
* 隋唐時西域国名。唐玄奘《大唐西域记》作“[[迦毕试|迦毕试]]”（Kapisa）。约今[[卡菲里斯坦|卡菲里斯坦]]地方至[[喀布尔河|喀布尔河]]中下游之间。
* 南北朝時西域国名，唐玄奘《大唐西域记》作“[[迦湿弥罗|迦湿弥罗]]”（Kaśmira）。即今之[[克什米尔|克什米尔]]。

== 《漢書》中對於“罽賓國”的記載 ==
'''《汉书·卷九十六上•西域传第六十六上》'''

{{cquote|罽宾国，王治循鲜城，去长安万二千二百里。不属都护。户口胜兵多，大国也。东北至都护治所六千八百四十里，东至乌秅国二千二百五十里，东北至难兜国九日行，西北与大月氏、西南与乌弋山离接。

昔匈奴破大月氏，大月氏西君大夏，而塞王南君罽宾。塞种分散，往往为数国。自疏勒以西北，休循、捐毒之属，皆故塞种也

罽宾地平，温和，有目宿，杂草奇木，檀、櫰、梓、竹、漆。种五谷、蒲陶诸果，粪治园田。地下湿，生稻，冬食生菜。其民巧，雕文刻镂，治宫室，织罽，刺文绣，好治食。有金银铜锡，以为器。市列。以金银为钱，文为骑马，幕为人面。出封牛、水牛、象、大狗、沐猴、孔爵（雀）、珠玑、珊瑚、虎魄、壁流离。它畜与诸国同。

自武帝始通罽宾，自以绝远，汉兵不能至，其王乌头劳数剽杀汉使。乌头劳死，子代立，遣使奉献。汉使关都尉文忠送其使。王复欲害忠，忠觉之，乃与容屈王子阴未赴共合谋，攻罽宾，杀其王，立阴未赴为罽宾王，授印缓。后军候赵德使罽宾，与阴末赴相失，阴末赴锁琅当德，杀副已以下七十余人，遣使者上书谢。孝元帝以绝域不录，放其使者于县度（悬渡），绝而不通。

成帝时，复遣使献，谢罪，汉欲遣使者报送其使，杜钦说大将军工凤曰：“前罽宾王阴末赴本汉所立，后卒畔（叛）逆。夫德莫大于有国子民，罪莫大于执杀使者，所以不报恩，不惧诛者，自知绝远，兵不至也。有求则卑辞，无欲则骄嫚（慢），终不可怀服。凡中国所以为通厚蛮夷，惬快其求者，为壤比而为寇也。今县度（悬渡）之厄，非罽宾所能越也。其乡（向）慕，不足以安西域；虽不附，不能危城郭。前亲逆节，恶暴西域，故绝而不通；今悔过来，而无亲属贵人，奉献者皆行贾贱人，欲通货市买，以献为名，故烦使者送至县度（悬渡），恐失实见欺。凡遣使送客者，欲为防护寇害也。起皮山南，更不属汉之国四五，斥候士百余人，五分夜击刁斗自守，尚时为所侵盗。驴畜负粮，须诸国禀（廪）食，得以自赡。国或贫小不能食，或桀黠不肯给，拥强汉之节，馁山谷之间，乞丐无所得，离一二旬则人畜弃捐旷野而不反（返）。又历大头痛、小头痛之山，赤土、身热之阪，令人身热无色，头痛呕吐，驴畜尽然。又有三池、盘石阪，道狭者尺六七寸，长者径三十里。临峥嵘不测之深，行者骑步相持，绳索相引，二千余里乃到县度（悬渡）。畜队（坠），未半坑谷尽靡碎；人堕，势不得相收视。险阻危害，不可胜言。圣王分九州，制五服，务盛内，不求外。今遣使者承至尊之命，送蛮夷之贾，劳吏士之众，涉危难之路，罢（疲）弊所恃以事无用，非久长计也。使者业已受节，可至皮山而还。”于是凤白从钦言。罽宾实利赏赐贾市，其使数年而壹至云。}}

==參見==
*[[大唐西域記|大唐西域記]]
*[[天竺|天竺]]

[[Category:佛教史地|Category:佛教史地]]