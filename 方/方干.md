{{noteTA
|1=干
}}
'''方干'''（{{bd|809年||888年|catIdx=}}），字'''雄飛'''，<ref>《[[唐才子傳|唐才子傳]]》卷七作「飛雄」，有誤。</ref>號'''玄英'''，睦州靑溪（今[[浙江|浙江]][[淳安|淳安]]）人。<ref>《[[新唐書|新唐書]]》二〇三《李頻傳》：「李頻字德新，睦州壽昌人。……與-{里}-人方干善。」孫郃《玄英先生傳》稱「先生新安人，字雄飛。」，新安即睦州清溪。《[[唐才子傳|唐才子傳]]》卷七稱方干爲桐廬人，有誤。</ref>

自幼好吟詠，深得[[徐凝|徐凝]]器重，後入贅桐廬章八元家。一次不愼跌破嘴唇，人稱之「缺唇先生」。毎見人連跪三拜，人呼「方三拜」。懿宗大中年間，參加考試落第，隱居紹興鑑湖。<ref>[[何光遠|何光遠]]《鑑戒錄》卷八載: 「方十四郎干爲人唇缺，連歷十餘舉，有司議干才則才矣，不可與缺唇人科名，四夷所聞爲中原鮮士矣。干潛知所論，遂歸鑑湖。」</ref>

咸通年間，浙東廉訪使[[王龜|王龜]]多次嚮朝廷推薦，因貌陋終不受用，一生不事功名，放懷山水，行吟自娛，<ref>[[吳融|吳融]]《贈方干處士歌》：「不識朝，不識市。曠逍遙，閒徒倚。一杯酒，無萬事。」</ref>「官無一寸祿，名傳千萬里」。<ref>孫郃：《哭方玄英先生》</ref>性多譏戲，又喜歡喫魚鮓。<ref>《[[唐語林|唐語林]]》卷六: 「方干貌陋唇缺，味嗜魚鮓，性多譏戲。蕭中丞典杭，軍倅吳傑患眸子赤；會宴於城樓飲，促召傑，傑至，目爲風掠，不堪其苦。憲笑命近座女伶裂紅巾方寸帖臉，以障風。干時在席，因爲令戲傑曰：『一盞酒，一捻鹽，止見門前懸箔，何處眼上垂簾？』傑還之曰：『一盞酒，一臠鮓，止見半臂著襴，何處口唇開袴？』一席絶倒。爾後人多目干爲『方開袴』。」</ref>卒後其門生私諡「玄英先生」。昭宗光化三年（900年），經其學生[[韋莊|韋莊]]奏請，追贈爲進士出身。<ref>《[[唐摭言|唐摭言]]》卷一〇《韋莊奏請追贈不及第人近代者》條：「詞人才子，時有遺賢，不沾一命於聖明，沒作千年之恨骨。據臣所知，則有李賀、皇甫-{松}-、李群玉、陸龜蒙、趙光遠、温庭筠、劉德仁、陸逵、傅錫、平曾、賈島、劉稚珪、羅鄴、方干，俱無顯遇，皆有奇才，麗句清詞，遍在詞人之口，銜冤抱恨，竟爲冥路之塵。伏望追賜進士及第，各贈補闕、拾遺。見存唯羅隱一人，亦乞特賜科名，錄陞三署。」</ref>門人[[楊弇|楊弇]]得其詩三百七十餘篇，集成十卷，《[[全唐詩|全唐詩]]》錄其詩六卷，《[[四庫全書|四庫全書]]》收其詩八卷。

==注釋==
{{reflist|2}}

==參考書目==
* [[孫郃|孫郃]]：《玄英先生傳》

[[Category:唐朝作家|F]]
[[Category:方姓|Q]]