{{佛教}}
'''十力'''，[[佛教|佛教]]術語，指佛陀所具足的十種智力︰又稱'''如來十力'''、'''十神力'''。

==出處==
《[[雜阿含經|雜阿含經]]·六八四經》：{{Cquote|佛告比丘：諦聽！善思！當為汝說，[[如來|如來]]、應、等正覺者，先未聞法，能自覺知，現法自知，得三菩提。於未來世，能說正法，覺諸[[聲聞|聲聞]]，所謂[[四念處|四念處]]、[[四正斷|四正斷]]、[[四如意足|四如意足]]、[[五根|五根]]、[[五力|五力]]、[[七覺分|七覺分]]、[[八聖道分|八聖道分]]，是名[[如來|如來]]、應、等正覺，所未得法能得，未制梵行能制，能善知道、善說道，為眾將導。然後[[聲聞|聲聞]]成就，隨法隨道，樂奉大師教誡、教授，善於正法，是名[[如來|如來]]、應、等正覺、[[阿羅漢|阿羅漢]]、[[慧解脫|慧解脫]]，種種別異。何等為如來十力？謂：
#如來，處、非處，如實知，是名如來初力。……
#復次，如來，於過去、未來、現在業法，受因事報，如實知，是名第二如來力。……
#復次，如來、應、等正覺，禪、解脫、三昧正受，染惡清淨處淨，如實知，是名如來第三力。……
#復次，如來，知眾生種種諸根差別，如實知，是名如來第四力。……
#復次，如來，悉知眾生種種意解，如實知，是名第五如來力。……
#復次，如來，悉知世間眾生種種諸界，如實知，是名第六如來力。……
#復次，如來，於一切至處道，如實知，是名第七如來力。……
#復次，如來，於過去宿命種種事憶念，從一生至百千生，從一劫至百千劫，……宿命所更，悉如實知，是名第八如來力。……
#復次，如來，以天眼淨過於人眼，見眾生死時、生時，妙色、惡色，下色、上色，向於惡趣、向於善趣，隨業法受，悉如實知；……是名第九如來力。……
#復次，如來，諸漏已盡，無漏心解脫、慧解脫，現法自知，身作證：「我生已盡，梵行已立，所作已作，自知不受後有」，是名第十如來力。……
如此十力，唯如來成就，是名[[如來|如來]]與[[聲聞|聲聞]]種種差別。}}

==大乘經論記載==
《[[瑜伽師地論|瑜伽師地論]]》四十九卷：一者、處非處智力。二者、自業智力。三者、靜慮解脫等持等至智力。四者、根勝劣智力。五者、種種勝解智力。六者、種種界智力。七者、遍趣行智力。八者、宿住隨念智力。九者、死生智力。十者、漏盡智力。<ref>《瑜伽師地論》四十九卷十六頁：「云何如來十力？一者、處非處智力，二者、自業智力，三者、靜慮解脫等持等至智力，四者、根勝劣智力，五者、種種勝解智力，六者、種種界智力，七者、遍趣行智力，八者、宿住隨念智力，九者、死生智力，十者、漏盡智力。如是十種如來智力，當知廣如十力經說。 」</ref>

《[[菩薩地持經|菩薩地持經]]》卷十：一者處非處智力。二者自業智力。三者禪解脫三昧正受智力。四者諸根利鈍智力。五者種種解智力。六者種種界智力。七者至處道智力。八者宿命智力。九者生死智力。十者漏盡智力。<ref>《菩薩地持經》卷10〈5 建立品〉：「如來十力者。一者處非處智力。二者自業智力。三者禪解脫三昧正受智力。四者諸根利鈍智力。五者種種解智力。六者種種界智力。七者至處道智力。八者宿命智力。九者生死智力。十者漏盡智力。此十力如十力修多羅廣說。」(CBETA, T30, no. 1581, p. 956, a27-b3) </ref>

==參考文獻==
{{reflist|2}}

==参见==
*[[力_(佛教)|力 (佛教)]]

{{佛教主题}}
[[Category:佛教名數10|Category:佛教名數10]]
[[Category:佛|Category:佛]]